{"sentences": ["Son d\u00f6nemdeki en be\u011fendi\u011fim konu\u015fma 11 \u015eubat 2020 PAYLA\u015e Yorum yaz A BEN\u0130M gibi film merakl\u0131lar\u0131 i\u00e7in Oscar t\u00f6renleri \u00e7ok ba\u015fka \u015feyler ifade ediyor.", "Kimlerin kazand\u0131\u011f\u0131 kadar t\u00f6rende kazananlar\u0131n ne s\u00f6yledi\u011fi de ilgimi \u00e7ekiyor.", "Bak\u0131n d\u00fcnya kendi dengesini ar\u0131yor.", "B\u00f6yle bir s\u00fcre\u00e7ten ge\u00e7iyoruz.", "Her \u00fclke kendini sorguluyor; zorluklar kadar f\u0131rsatlar da var.", "Daha fazla demokrasi s\u00f6ylemi kadar daha fazla bireysel haklar\u0131n da konu\u015fuldu\u011fu bir d\u00f6nem bu.", "\u00c7ocuklar\u0131m\u0131z art\u0131k; Y, Z de\u011fil, kristal ku\u015faktan ve hayata \u00e7ok farkl\u0131 bak\u0131yorlar.", "Oscar\u2019a gelince.", "2019\u2019un en \u00e7ok konu\u015fulan filmlerinden Joker ile en iyi erkek oyuncu Oscar\u2019\u0131n\u0131 kazanan Amerikal\u0131 akt\u00f6r Joaquin Phoenix te\u015fekk\u00fcr konu\u015fmas\u0131 ilgin\u00e7ti.", "*** Bak\u0131n neler dedi.", "\u201cSessizlerin sesiyiz.", "Hepimiz adaletsizli\u011fe kar\u015f\u0131 sava\u015f\u0131yoruz.", "Kendimizde bir ine\u011fi yapay olarak d\u00f6lleyip yavrusunu \u00e7alma hakk\u0131n\u0131 g\u00f6r\u00fcyoruz.", "\u201d.", "Ba\u015fka.", "\u201cBana ve bu sekt\u00f6rdeki bir\u00e7ok ki\u015fiye bah\u015fetti\u011fi en b\u00fcy\u00fck l\u00fctuf, sesimizi sessizler i\u00e7in kullanma olana\u011f\u0131 oldu.", "Hepimizin kolektif olarak kar\u015f\u0131 kar\u015f\u0131ya oldu\u011fu rahats\u0131z edici baz\u0131 meseleleri d\u00fc\u015f\u00fcnd\u00fcm.", "Zaman zaman, farkl\u0131 davalar\u0131n savunuculu\u011funu yap\u0131yor ya da yapmak zorunda hissediyoruz.", "Ama ben ortak bir payda g\u00f6r\u00fcyorum.", "Cinsiyet e\u015fitli\u011fi, \u0131rk\u00e7\u0131l\u0131k, e\u015fcinsel haklar\u0131, yerli halklar\u0131n haklar\u0131 ya da hayvan haklar\u0131 olsun adaletsizli\u011fe kar\u015f\u0131 sava\u015ftan bahsediyoruz.", "Bir \u00fclkenin, bir halk\u0131n, bir \u0131rk\u0131n, bir cinsin, bir t\u00fcr\u00fcn di\u011feri \u00fczerinde, yapt\u0131r\u0131ma maruz kalmaks\u0131z\u0131n tahakk\u00fcm kurma, onu kullanma ve kontrol alt\u0131na alma hakk\u0131na kar\u015f\u0131 m\u00fccadeleden s\u00f6z ediyoruz.", "\u201cDo\u011fal d\u00fcnyadan \u00e7ok koptu\u011fumuzu d\u00fc\u015f\u00fcn\u00fcyorum.", "Bir\u00e7o\u011fumuz ben merkezci bir d\u00fcnya g\u00f6r\u00fc\u015f\u00fcne sahip olma su\u00e7unu i\u015fliyoruz, evrenin merkezinde oldu\u011fumuza inan\u0131yoruz.", "Tabiata gidip kaynaklar\u0131n\u0131 ya\u011fmal\u0131yoruz.", "Ki\u015fisel de\u011fi\u015fim fikrinden korkuyoruz.", "\u00c7\u00fcnk\u00fc bunun i\u00e7in bir \u015feyleri feda etmemiz, bir \u015feyler vermemiz gerekti\u011fini d\u00fc\u015f\u00fcn\u00fcyoruz.", "Ama insanlar, en iyi hallerindeyken, o kadar yarat\u0131c\u0131 ve h\u00fcnerli ki, hisleri olan t\u00fcm varl\u0131klar ve \u00e7evrenin faydas\u0131na olacak de\u011fi\u015fim sistemlerini bulup ya\u015fama ge\u00e7irebiliriz\u201d.", "Ben sanat\u0131n g\u00fcc\u00fcne hep inand\u0131m.", "Sanat\u0131n y\u00f6nlendirici yan\u0131 kadar tedavi edici \u00f6zelli\u011fi oldu\u011funu da biliyorum.", "O y\u00fczden sanat\u00e7\u0131lar\u0131 da hep ayr\u0131 bir yere koydum.", "Zaman zaman farkl\u0131 davransalar da; merkezin tam ortas\u0131nda olduklar\u0131n\u0131 d\u00fc\u015f\u00fcnseler de sanat\u00e7\u0131lar\u0131 hep farkl\u0131 yerlere koydum.", "Joaquin Rafael Phoenix\u2019in \u015fu yorumlarla biten konu\u015fmas\u0131 benim i\u00e7in d\u00fcn\u00fcn en g\u00fczel haberiydi.", "\u201cHayat\u0131m boyunca al\u00e7a\u011f\u0131m biriydim.", "Bencildim.", "Zaman zaman zalim, \u00e7al\u0131\u015f\u0131lmas\u0131 zor biri oldum.", "Ama bug\u00fcn bu salonda olan bir\u00e7ok ki\u015fi bana ikinci bir \u015fans verdi\u011fi i\u00e7in m\u00fcte\u015fekkirim.", "Birbirimizi destekledi\u011fimizde en iyi halimize ula\u015f\u0131yoruz.", "Ge\u00e7mi\u015f hatalar\u0131m\u0131z nedeniyle birbirimizi sildi\u011fimiz de\u011fil, birbirimize b\u00fcy\u00fcmek i\u00e7in yard\u0131m etti\u011fimiz zamanlardan bahsediyorum.", "Birbirimizi e\u011fitip, kurtard\u0131\u011f\u0131m\u0131z zamanlardan\u201d.", "Ne kadar g\u00fczel s\u00f6ylemi\u015f.", "Trafik s\u0131k\u0131\u015f\u0131k fark\u0131nda m\u0131s\u0131n\u0131z?", "CUMARTES\u0130 g\u00fcn\u00fc g\u00fcnl\u00fck k\u00f6\u015femi evde yaz\u0131p \u00f6yle \u00e7\u0131kt\u0131m.", "Nas\u0131l olsa \u00f6\u011flen saati diye yar\u0131m saat sonras\u0131na randevu verdim.", "Misafirimi bir saatten fazla beklettim.", "1 saat 40 dakikada i\u015fe gidemedim.", "Bu s\u00fcrede neredeyse insan Bodrum\u2019a gider ama ben Alsancak\u2019a gidemedim.", "De\u011ferli \u0130zmirliler, de\u011ferli dostlar.", "Sadece \u0130zmir de\u011fil; T\u00fcrkiye b\u00fcy\u00fcyor.", "B\u00fcy\u00fck\u015fehirler daha h\u0131zl\u0131 b\u00fcy\u00fcyor.", "\u0130zmir\u2019e sadece \u0130stanbul\u2019dan gelen say\u0131s\u0131 20 binleri ge\u00e7ti.", "Bu b\u00f6lge giderek insanlar\u0131n ya\u015famak istedikleri birinci adres oluyor.", "Yeni otoban sayesinde insanlar hafta sonlar\u0131nda \u0130zmir\u2019e geliyor.", "Yollarda \u00e7ok say\u0131da Bursa, Bal\u0131kesir, Mu\u011fla, Ayd\u0131n plakal\u0131 araba g\u00f6r\u00fcyorum.", "Ara\u00e7 say\u0131s\u0131 art\u0131yor, artmaya da devam edecek.", "Kaza olabilir, g\u00fcnl\u00fck t\u0131kanmalar da ya\u015fanabilir.", "Ancak \u0130zmir\u2019in trafik probleminin giderek artt\u0131\u011f\u0131n\u0131 g\u00f6zlemliyorum.", "Ve ne yaz\u0131k ki; g\u00fcn\u00fcn belirli saatlerinde de\u011fil, her dakika bu yo\u011funluk var.", "\u0130kinci \u00e7evre yolunu tart\u0131\u015fmayal\u0131m bile, bence \u00fc\u00e7\u00fcnc\u00fcs\u00fcn\u00fc de konu\u015fal\u0131m.", "K\u00f6rfez ge\u00e7i\u015f projesine kimse itiraz etmesin.", "\u0130zmirliler k\u00f6rfezi dola\u015fmak zorunda kald\u0131\u011f\u0131 i\u00e7in trafik fel\u00e7 oluyor.", "Baz\u0131 dostlar, \u201cYol yap\u0131nca trafik s\u0131k\u0131\u015f\u0131kl\u0131\u011f\u0131 bitmez.", "\u00d6nemli olan toplu ula\u015f\u0131m\u0131 art\u0131rmak\u201d diyor.", "Kat\u0131l\u0131yorum ama ele\u015ftiriyorum da.", "\u0130zmir\u2019de yol yok ki; yeni yol yap\u0131l\u0131nca s\u0131k\u0131\u015f\u0131kl\u0131k arts\u0131n.", "Ne kadar az telefon o kadar iyi demek BU ara cep telefonu detoksu yap\u0131yorum.", "\u00d6zellikle eve gidince telefonu bir yere koyuyor ve \u00e7almad\u0131k\u00e7a bakm\u0131yorum.", "Her hafta ba\u015f\u0131nda telefonuma gelen raporlardan da durumu izliyorum.", "G\u00fcnde ne kadar telefon kulland\u0131\u011f\u0131m raporlan\u0131yor.", "Bug\u00fcn \u00e7ok sevindim; y\u00fczde 52 d\u00fc\u015f\u00fcrm\u00fc\u015f\u00fcm.", "Valla iyi geldi.", "Siyasetsiz bir hayat kadar telefonsuz bir hayat da \u00e7ok iyi geliyor.", "Dijital d\u00f6n\u00fc\u015f\u00fcme odaklanal\u0131m \u0130\u015eS\u0130ZL\u0130K rakamlar\u0131, \u00f6zellikle de gen\u00e7 i\u015fsizlik oranlar\u0131 dikkat \u00e7ekiyor.", "T\u00fcrkiye\u2019nin \u00fcretim a\u011f\u0131rl\u0131kl\u0131 bir b\u00fcy\u00fcme modeline ihtiyac\u0131 var.", "Bunun i\u00e7in potansiyel de, insan kayna\u011f\u0131 da mevcut.", "Dolay\u0131s\u0131yla se\u00e7imsiz bir \u00fc\u00e7 y\u0131l b\u00fcy\u00fck avantaj\u0131m\u0131z.", "Siyaset buna odaklanmal\u0131, \u00fcretenler de ihracata y\u00f6nelmeli.", "Dijital d\u00f6n\u00fc\u015f\u00fcm\u00fc de unutmayal\u0131m."]}