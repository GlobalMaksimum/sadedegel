{"sentences": ["Kurtlar dahi u\u011fram\u0131yor\u2026 14 A\u011fustos 2019 PAYLA\u015e Yorum yaz A Okurumuz Alpaslan K\u0131l\u0131\u00e7 diyor ki: \u201cOsmangazi Belediyesi s\u0131n\u0131rlar\u0131 i\u00e7inde bulunan Tuzpazar\u0131 \u00e7ar\u015f\u0131s\u0131ndaki s\u00f6z\u00fcm ona tarihi a\u011fac\u0131n evet, s\u00f6z\u00fcm ona diyorum \u00e7\u00fcnk\u00fc \u00e7\u00fcr\u00fcyen ve g\u00f6vdesinden ba\u015fka bir \u015feyi kalmayan a\u011fac\u0131 \u2018tarihi a\u011fa\u00e7\u2019 diye koruma alt\u0131nda tutmalar\u0131na bir anlam veremiyoruz.", "A\u011fa\u00e7 kurtlar\u0131n\u0131n dahi u\u011framad\u0131\u011f\u0131 bu a\u011fac\u0131n etraf\u0131n\u0131 bak\u0131ms\u0131zl\u0131\u011f\u0131ndan istifade eden baz\u0131 esnaf\u0131m\u0131z \u00e7\u00f6pl\u00fck gibi kullanmaya ba\u015fland\u0131.", "Sadece \u00e7\u00fcr\u00fcyen g\u00f6vdeden ibaret olan a\u011fac\u0131n kald\u0131r\u0131lmas\u0131 hepimizin yarar\u0131na olacakt\u0131r.", "Sayg\u0131lar\u0131mla\u201d.", "B\u00fcy\u00fck\u015fehir Belediyesi Park ve Bah\u00e7eler M\u00fcd\u00fcrl\u00fc\u011f\u00fc\u2019n\u00fcn dikkatine.", "SES\u0130M\u0130Z\u0130 DUYUN.", "Okurumuz G\u00fclay Derin: \u201cNil\u00fcfer il\u00e7esi Tuna Caddesi 169/C \u00f6n\u00fcndeki a\u011fa\u00e7 tamamen \u00e7\u00fcr\u00fcm\u00fc\u015ft\u00fcr.", "Sert esecek r\u00fczgarla devrilecek kadar g\u00fc\u00e7s\u00fcz d\u00fc\u015fm\u00fc\u015ft\u00fcr.", "O a\u011fac\u0131n kald\u0131r\u0131l\u0131p yenisinin dikilmesi konusunu k\u00f6\u015feniz arac\u0131l\u0131\u011f\u0131yla Nil\u00fcfer Belediyesi\u2019ne rica ediyoruz.", "L\u00fctfen bizi duysunlar\u201d diyor.", "Y\u00dcR\u00dcME YOLUNDA SU SAAT\u0130 OLUR MU?", "Okurumuz Yunus Akp\u0131nar, diyor ki: \u201cNil\u00fcfer il\u00e7esi \u0130hsaniye Mahallesi Ortanca Park\u0131 ve Ko\u015fu Yolu ad\u0131 alt\u0131nda hizmet veren alanda BUSK\u0130\u2019ye ait olan bir su saati, y\u00fcr\u00fcme yolunda olu\u015fturulan \u00e7ukurun i\u00e7ine monte edilmi\u015ftir.", "Bu nas\u0131l bir i\u015ftir?", "anlamad\u0131k gitti\u201d.", "B\u0130Z\u0130 YARASA SANAN MI VAR?", "H\u00fcrriyet Gazetesi abonelerinden Forklift teknikeri Erhan Kurt bak\u0131n\u0131z ne diyor: \u201cSn.", "K\u00f6sle, ge\u00e7ti\u011fimiz hafta Nil\u00fcfer il\u00e7esinde bir dire\u011fe ba\u015f seviyesine denk gelecek \u015fekilde ba\u011flanarak hizmetlerimize sunulan cadde tabelas\u0131 haberini okudum da\u2026 Ne var ki onda?", "En az\u0131ndan g\u00f6z seviyesinde ve d\u00fcz bak\u0131yorsun!", "Size yollad\u0131\u011f\u0131m tabelaya bak\u0131n\u0131z l\u00fctfen.", "Bu tabela ikamet adresim olan Osmangazi il\u00e7esi G\u00fcne\u015ftepe Sokak tabelas\u0131d\u0131r.", "Bizi yarasa sanan var galiba!", "O y\u00fczden, beterin beteri varm\u0131\u015f!", "\u201d H\u00dcRR\u0130YET BURSA YAZIYOR SORUNLAR \u00c7\u00d6Z\u00dcL\u00dcYOR Y\u0131ld\u0131r\u0131m Belediyesi \u201c \u2018YILDIRIM BELED\u0130YES\u0130 L\u00dcTFEN DUY B\u0130Z\u0130\u2019 ba\u015fl\u0131kl\u0131 (\u015eirinevler Budak Sokak) haberiniz acilen de\u011ferlendirilmi\u015ftir.", "Belediyemiz Fen \u0130\u015fleri M\u00fcd\u00fcrl\u00fc\u011f\u00fc ekiplerince yerinde yap\u0131lan inceleme neticesinde haberde bahsedilen b\u00f6lgede BUSK\u0130 ekiplerince acil ar\u0131za kaz\u0131s\u0131 sonras\u0131 olu\u015fan sorunun giderilmesi sa\u011flanm\u0131\u015ft\u0131r.", "Bilgilerinize sunar\u0131z.", "Y\u0131ld\u0131r\u0131m Belediyesi Koordinasyon M\u00fcd\u00fcrl\u00fc\u011f\u00fc\u201d \u015eahit foto\u011fraf\u0131n\u0131z i\u00e7in de ayr\u0131ca te\u015fekk\u00fcr ediyorum."]}