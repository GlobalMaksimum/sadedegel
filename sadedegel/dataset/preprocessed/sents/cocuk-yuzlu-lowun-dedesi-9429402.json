{"sentences": ["\u00c7ocuk y\u00fczl\u00fc L\u00f6w'\u00fcn dedesi 14 Temmuz 2008 PAYLA\u015e Yorum yaz A EURO 2008 her y\u00f6n\u00fcyle renkli, goll\u00fc, futbol olarak yukar\u0131 kaliteyi a\u015fan ma\u00e7larla bitti.", "Ayr\u0131ca finalde Fenerbah\u00e7e adeta yeni sezon i\u00e7in teknik direkt\u00f6r se\u00e7ti.", "L\u00f6w o \u015fans\u0131 zaman\u0131nda kullanm\u0131\u015f, \u00fclkesine d\u00f6nm\u00fc\u015f ve Alman Milli Tak\u0131m\u0131n\u0131n patronlu\u011funa kadar y\u00fckselmi\u015fti.", "Futbolun, cilvesine bak\u0131n.", "Fenerbah\u00e7e\u2019nin eski antren\u00f6r\u00fc ile yenisi 2008 finalinde birbirlerine rakip oldular.", "Joachim L\u00f6w 48, \u0130spanya Milli Tak\u0131m\u0131 Teknik Direkt\u00f6r\u00fc Luis Aragones 70 ya\u015f\u0131nda.", "\u015eaka ile kar\u0131\u015f\u0131k bir \u00f6l\u00e7\u00fc i\u00e7inde 22 ya\u015fl\u0131k b\u00fcy\u00fck fark ald\u0131 kupay\u0131, \u0130spanya\u2019ya g\u00f6t\u00fcrd\u00fc.", "Luis Aragones de bize kald\u0131.", "Yani Fenerbah\u00e7e\u2019ye.", "En pahal\u0131 \u015fey deneyim Do\u011frusu, anlat\u0131lmaya ve hat\u0131rlanmaya de\u011fer.", "Dede ile delikanl\u0131n\u0131n kap\u0131\u015fmas\u0131yd\u0131.", "D\u00fcnyada en pahal\u0131 \u015fey deneyimdir.", "Bak\u0131n, L\u00f6w bir D\u00fcnya Kupas\u0131 ve Avrupa \u015eampiyonas\u0131 kupas\u0131 kaybetti.", "Ee, ne yapal\u0131m kabahat bizim de\u011fil, Fenerbah\u00e7e\u2019nin antren\u00f6r se\u00e7imindeki inanc\u0131.", "Bu i\u015flerin nas\u0131l gider bilinmez ama, Avrupa Futbol arenas\u0131nda kariyeri ile anlat\u0131lacak bir isim Luis Aragones.", "Alman panzerlerini neresinden vuraca\u011f\u0131n\u0131 \u00e7ok iyi biliyordu ve \u0130spanya zafere ula\u015ft\u0131.", "\u0130\u015fte, b\u00f6yle bir tak\u0131m\u0131n yarat\u0131c\u0131s\u0131 Fenerbah\u00e7e\u2019nin yeni patronu.", "Aragones\u2019in, T\u00fcrkiye\u2019ye transferi ola\u011fan kar\u015f\u0131land\u0131.", "\u00c7\u00fcnk\u00fc Fenerbah\u00e7e, art\u0131k bir d\u00fcnya tak\u0131m\u0131.", "Hedefinin \u00e7izgisinde gidiyor.", "Aragones\u2019in se\u00e7imi, bu b\u00fcy\u00fck hedefe uygun d\u00fc\u015f\u00fcyor.", "Ge\u00e7en sene Roberto Carlos\u2019u getirdiler.", "Geri tepilemezdi Yank\u0131lar, sorular.", "\u0130spanya Milli Tak\u0131m\u0131n\u0131 b\u0131rakarak \u015fampiyonluk tac\u0131 ile Fenerbah\u00e7e\u2019ye gelen Teknik Direkt\u00f6r Aragones, Fenerbah\u00e7e\u2019nin \u00f6nerdi\u011fi maa\u015f i\u00e7in \u0130spanyol bas\u0131n\u0131na \u00e7ok \u015fey s\u00f6ylemi\u015fti.", "Aragones, r\u00f6portaj\u0131 yapan gazetecinin \u2019Affet beni ama T\u00fcrkiye biraz delilik gibi geliyor bana\u2019 \u015feklindeki yorumuna kar\u015f\u0131l\u0131k \u015f\u00f6yle cevap vermi\u015fti: \"Neden, futbol futboldur.", "Ekonomik olarak geri tepilemez bir teklifti.", "Taraftar\u0131n\u0131n futbol ve seyirci g\u00fcc\u00fc olarak s\u0131cak oldu\u011fu b\u00fcy\u00fck bir kul\u00fcbe gitti\u011fimi biliyorum, ama her yer ayn\u0131.", "Kazan\u0131rsan her \u015fey iyi, kaybedersen k\u00f6t\u00fc.", "Ben g\u00fc\u00e7l\u00fcy\u00fcm.", "Ve g\u00fc\u00e7l\u00fc teklifler ald\u0131\u011f\u0131m s\u00fcrece teknik direkt\u00f6rl\u00fck yapaca\u011f\u0131m.", "Bu benim i\u015fim.", "Ailem, bu maceraya kat\u0131lmam i\u00e7in beni destekledi\".", "Aragones\u2019in Fenerbah\u00e7e\u2019yi se\u00e7i\u015fi, pankartlarla protesto edildi.", "50 bini a\u015fk\u0131n taraftar\u0131n hala sesi k\u0131s\u0131lm\u0131\u015f de\u011fil.", "Umutla ba\u015fl\u0131yor Aragones, ku\u015fkusuz ses getiren bir transfer.", "Avrupa Kupas\u0131 \u015eampiyonu bir tak\u0131m\u0131n teknik direkt\u00f6r\u00fc, herhalde Fenerbah\u00e7e\u2019ye \u00e7ok \u015fey kazand\u0131rmakla y\u00fck\u00fcml\u00fcd\u00fcr.", "Umutla i\u015fe ba\u015fl\u0131yor.", "Fenerbah\u00e7e\u2019nin \u015fampiyon hocas\u0131n\u0131n 7 \u00f6nemli sihirini H\u00fcrriyet Spor\u2019da okuduk.", "1-Zico yumu\u015fakt\u0131, bu tam bir bo\u011fa.", "2-Samand\u0131ra turlar\u0131 bitecek.", "3-Raul\u2019u sildi, att\u0131.", "4-Y\u0131ld\u0131z de\u011fil, tak\u0131m \u00f6nemli 5-Teminat talep etmedi.", "6-Kimse T\u00fcrkiye\u2019ye gelmek istemedi.", "7-Del Bosque\u2019yi sormad\u0131 bile.", "Fenerbah\u00e7e\u2019den \u00e7ok antren\u00f6r geldi, ge\u00e7ti.", "D\u00fcnya Kupas\u0131 \u015fampiyonu Parreira\u2019ya kadar.", "Aragones\u2019in boynunda Euro 2008 Avrupa \u015eampiyonas\u0131 madalyas\u0131 sallan\u0131yor.", "Ama bu futbolda o madalyayla sallanmak da var!", "Haydi hay\u0131rl\u0131s\u0131."]}