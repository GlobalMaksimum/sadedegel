{"sentences": ["T\u00fcrkiye dijital becerilerini nas\u0131l artt\u0131rabilir?", "6 \u015eubat 2019 PAYLA\u015e Yorum yaz A Dijital T\u00fcrkiye Platformu 2011 y\u0131l\u0131nda\u00a0 TBV (T\u00fcrkiye Bili\u015fim Vakf\u0131) T\u00dcB\u0130SAD (Bili\u015fim Sanayicileri Derne\u011fi) ve TES\u0130D (Elektronik Sanayicileri Derne\u011fi) i\u015fbirli\u011fiyle kurulmu\u015ftu.", "DTP\u2019nin Ba\u015fkan\u0131 ayn\u0131 zamanda TBV\u2019nin ba\u015fkan\u0131 olan Faruk Eczac\u0131ba\u015f\u0131.", "Platformun amac\u0131 ekonominin b\u00fcy\u00fcmesinde stratejik \u00f6neme sahip bilgi teknolojileri, ileti\u015fim ve elektronik sekt\u00f6rlerinin seslerini duyurmak.", "Avrupa dijital teknoloji end\u00fcstrisini temsil eden DijitalEurope\u2019un \u00fcyesi olan DPT, Avrupa Birli\u011fi\u2019nin dijital g\u00fcndemini de yak\u0131ndan takip ediyor.", "Dolay\u0131s\u0131yla Avrupa ile T\u00fcrkiye\u2019yi bu konuda rahatl\u0131kla k\u0131yaslayabilecek bir konumda.", "Nitekim Dijital T\u00fcrkiye Platformu\u2019nun Pwc i\u015fbirli\u011fiyle haz\u0131rlad\u0131\u011f\u0131 \u201cDijitalle\u015fme Yolunda T\u00fcrkiye\u201d Raporu\u2019nun sunumuna DijitalEurope Genel Direkt\u00f6r\u00fc Cecilia Bonefeld-Dahl da konu\u015fmac\u0131 olarak kat\u0131l\u0131yor.", "DijitalEurope, Avrupa\u2019da 35 bin \u015firketi temsil ediyor.", "T\u00fcrkiye\u2019den bu olu\u015fuma yeni \u00fcye olan tek \u015firket ise Ar\u00e7elik.", "\u201cDijitalle\u015fme Yolunda T\u00fcrkiye\u201d Raporuna gelece\u011fim.", "\u00d6nce Bonefeld-Dahl\u2019\u0131n sunumundan akl\u0131mda kalanlar.", "AVRUPA\u2019NIN GELENEKSEL MARKALARI D\u00d6N\u00dc\u015eT\u00dc Avrupa\u2019a geleneksel markalar y\u00f6nlerini art\u0131k tamam\u0131yla 21.", "y\u00fczy\u0131l\u0131n teknolojilerine \u00e7evirmi\u015f durumda.", "\u00d6rne\u011fin Hollanda\u2019da 1891 y\u0131l\u0131nda kurulan, elektrik ampul\u00fc imalat\u00e7\u0131s\u0131 olarak \u00fcnlenen Philips.", "Philips g\u00fcn\u00fcm\u00fczde sa\u011fl\u0131k sekt\u00f6r\u00fcnde bir \u00f6nc\u00fc ve \u201cdijital patoloji\u201d de devrim yaratm\u0131\u015f bir marka.", "Ayn\u0131 \u015fekilde Frans\u0131z k\u00f6kenli 175 y\u0131ll\u0131k marka Schneider Electric \u015fimdi en b\u00fcy\u00fck yat\u0131r\u0131mlar\u0131n\u0131 yapay zek^aya yap\u0131yor.", "Yapay zek^a yat\u0131r\u0131m\u0131nda \u00a0Avrupa, Kuzey Amerika ve Asya\u2019ya g\u00f6re hayli geride.", "Buna kar\u015f\u0131n d\u00fcnyada \u00a0\u201crobot yo\u011funlu\u011fu\u201dnun en y\u00fcksek oldu\u011fu b\u00f6lge.", "\u201cDijitalle\u015fme Yolunda T\u00fcrkiye\u201d Raporu\u2019na gelirsek, n\u00fcfusun temel becerileri Avrupa Birli\u011fi\u2019nin gerisinde.", "T\u00fcrkiye\u2019de 16-74 ya\u015f aral\u0131\u011f\u0131ndaki bireylerin sadece y\u00fczde 34\u2019\u00fcn\u00fcn temel d\u00fczeyde ya da temel d\u00fczeyin \u00fczerinde dijital becerilere sahip Bu oran Avrupa Birli\u011fi\u2019nde y\u00fczde 57.", "Temel d\u00fczeyde dijital becerilere sahip is g\u00fcc\u00fcn\u00fcn oran\u0131 T\u00fcrkiye\u2019de y\u00fczde 46.", "Avrupa Birli\u011fi ortalamas\u0131nda y\u00fczde 65.", "Faruk Eczac\u0131ba\u015f\u0131 bununla ilgili \u201c Dijital beceri T\u00fcrkiye ekonomisi i\u00e7in \u00f6nemli bir rekabet\u00e7ilik ve b\u00fcy\u00fcme sorundur.", "Ayn\u0131 zamanda b\u00fcy\u00fck bir sosyal risktir\u201d diyor.", "D\u0130J\u0130TAL BECER\u0130 U\u00c7URUMU NASIL KAPANIR?", "DPT\u2019nin raporunda T\u00fcrkiye\u2019nin dijital beceride u\u00e7urumu kapatmas\u0131 i\u00e7in baz\u0131 \u00f6neriler var.", "Bunlar\u0131n ba\u015f\u0131nda Avrupa\u2019daki gibi \u201cDijital Beceriler ve \u0130\u015f Koalisyonu\u201d gibi bir platform kurmak geliyor.", "Bu platform \u00f6zel sekt\u00f6r, kamu, STK\u2019lar\u0131 bir araya getirerek dijital becerileri b\u00fct\u00fcnc\u00fcl bir yakla\u015f\u0131mla art\u0131rmay\u0131 ba\u015farabilir.", "Bu kapsamda rapora g\u00f6re 3 alanda \u00e7al\u0131\u015fmalar yapmak gerekiyor.", "\u0130\u015f g\u00fcc\u00fcn\u00fcn dijital becerilerinin artt\u0131r\u0131lmas\u0131 E\u011fitimde dijital becerilerin \u00f6n plana \u00e7\u0131kmas\u0131 Gen\u00e7lerin dijital becerilerle i\u015f g\u00fcc\u00fcne kazand\u0131r\u0131lmas\u0131 Tam bu noktada rapor dikkat \u00e7ekici bir veriye dikkat \u00e7ekiyor.", "T\u00fcrkiye\u2019de \u00e7al\u0131\u015fmayan, e\u011fitim ve \u00f6\u011frenim g\u00f6rmeyen 20-24 ya\u015f aral\u0131\u011f\u0131ndaki gen\u00e7 n\u00fcfusun oran\u0131 y\u00fczde 33.", "Bu oran Almanya\u2019daki gibi y\u00fczde 9\u2019a indirildi\u011fi takdirde T\u00fcrkiye ekonomisine 64.", "7 milyar dolar ilave ek ekonomik katk\u0131 sa\u011flayabilir.", "Bu nedenle bu y\u00fczde 33\u2019l\u00fck dilime dijital beceriler kazand\u0131rmak \u00e7ok \u00f6nemli.", "Son olarak \u015f\u00f6yle bir not var raporda: \u201c\u00dclkelerin i\u015fsizlik ve verimsizlik nedeniyle kar\u015f\u0131la\u015facaklar\u0131 maliyet, \u015firketlerin dijital becerileri artt\u0131rmaya y\u00f6nelik yat\u0131r\u0131mlar\u0131ndan \u00e7ok daha fazla olacakt\u0131r\u201d."]}