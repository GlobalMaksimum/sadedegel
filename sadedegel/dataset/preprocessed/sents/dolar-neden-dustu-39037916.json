{"sentences": ["Dolar neden d\u00fc\u015ft\u00fc?", "12 Eyl\u00fcl 1998 PAYLA\u015e Yorum yaz A Salih NEFT\u00c7\u0130 Dolar ge\u00e7en hafta aniden de\u011fer kaybetti.", "D\u00fcn dolar 1.", "79 mark civar\u0131ndan 1.", "68'lere gerilemi\u015fti.", "Esas de\u011fer kayb\u0131 ise yene kar\u015f\u0131 oldu.", "Yen 144'ten 131'e y\u00fckseldi.", "Uluslararas\u0131 d\u00f6viz piyasalar\u0131nda neler oluyor?", "Bizler a\u00e7\u0131s\u0131ndan \u00f6nemli mi?", "TEOR\u0130LER Dolar\u0131n beklenmedik de\u011fer kayb\u0131 \u00fczerine bir\u00e7ok teori \u00fcretiliyor.", "Biz bunlardan esas birisi \u00fczerinde duruyoruz.", "Dikkatli incelendi\u011finde dolar\u0131n de\u011fer kayb\u0131 \u015fu temel \u00fczerine kurulu.", "Uluslararas\u0131 b\u00fcy\u00fck oyuncular birka\u00e7 y\u0131ld\u0131r yende pozisyon a\u00e7m\u0131\u015f, dolar \u00fczerine oynuyorlard\u0131.", "Wall Street'in d\u00fc\u015fmesi g\u00fcndeme gelince bu pozisyonun riski artt\u0131.", "Hedge fund'lar birden pozisyon bo\u015faltt\u0131lar.", "Yen faizleri y\u00fczde 1.", "5, dolar faizleri ise uzun s\u00fcre y\u00fczde 5.", "5'un \u00fczerinde idi.", "Ayr\u0131ca yen, dolara kar\u015f\u0131 geriliyor, Wall Street ise o zamanlar roket gibi yukar\u0131 gidiyordu.", "Oyuncular yenle fonlad\u0131klar\u0131 dolar pozisyonlar\u0131ndan uzun s\u00fcre iyi para kazand\u0131lar.", "Ama uluslararas\u0131 piyasalarda ya\u015fanan son geli\u015fmeler bu pozisyonu \u015fimdi daha riskli hale getirdi.", "LAT\u0130N AMER\u0130KA \u00d6zellikle \u015fu noktalar dikkati \u00e7ekiyor.", "Bir kere, Asya krizi \u015fimdi Latin Amerika'ya s\u0131\u00e7rama yolunda.", "Ge\u00e7en hafta Brezilya'n\u0131n kredi notu d\u00fc\u015ft\u00fc.", "Piyasalar\u0131 kar\u0131\u015ft\u0131.", "(Per\u015fembe g\u00fcn\u00fc Brezilya borsas\u0131 bir ara y\u00fczde 15'ten fazla d\u00fc\u015fm\u00fc\u015ft\u00fc.", ") Kolombiya zaten bir ayarlamaya gitmi\u015fti.", "\u015eili de, Venez\u00fcella da tehlikede.", "Asl\u0131nda sa\u011flamca bir ekonomi olan Arjantin piyasalar\u0131 bile sars\u0131ld\u0131.", "Asya, Amerika'ya uzak.", "Ama Latin Amerika de\u011fil.", "Amerikan bankalar\u0131, Latin Amerika'da ciddi riskler \u00fcstlenmi\u015fler.", "Latin Amerika'n\u0131n krize girmesi Amerikan bankalar\u0131n\u0131 vurabilir.", "\u0130kinci \u00f6nemli geli\u015fme, Wall Street Amerikan hisseleri de\u011fer kaybediyor.", "(Son olarak piyasalara bir darbe de, Clinton olay\u0131ndan geldi.", ") Amerikan ekonomisinin bir durgunlu\u011fa girme olas\u0131l\u0131\u011f\u0131 art\u0131yor.", "Bu da dolar\u0131 zay\u0131flatan bir geli\u015fme.", "\u00dc\u00e7\u00fcnc\u00fc etki, Amerikan Federal Reserve sisteminin faizleri indirme olas\u0131l\u0131\u011f\u0131.", "Bu da Amerikan k\u00e2\u011f\u0131tlar\u0131n\u0131n \u00e7ekicili\u011fini azaltacak, dolar\u0131 d\u00fc\u015f\u00fcrecek bir geli\u015fme.", "POZ\u0130SYONLAR \u015eimdi, yende pozisyon a\u00e7m\u0131\u015f, dolar cinsi k\u00e2\u011f\u0131t tutan kurumlar\u0131 d\u00fc\u015f\u00fcn\u00fcn.", "Dolar\u0131n biraz zay\u0131flamas\u0131 g\u00fcndeme gelir, ayn\u0131 zamanda dolar faizleri d\u00fc\u015fme trendine girerse bu pozisyonu ne yaparlar?", "Pozisyon a\u00e7m\u0131\u015f bu kurumlar, fiyatlar halen de uygunken, hemen pozisyon kaparlar.", "\u2018\u2018Biraz\u2019\u2019 d\u00fc\u015fmesi beklenen dolar, bu ani pozisyon kapama \u00e7abas\u0131yla birden ciddi bir de\u011fer kayb\u0131na u\u011frar.", "G\u00f6r\u00fcld\u00fc\u011f\u00fc gibi, ge\u00e7en hafta dolar\u0131n de\u011fer kaybetmesinin arkas\u0131nda \u00f6nemli geli\u015fmeler var.", "SONU\u00c7 K\u0131sa vade b\u00f6yle.", "Ama orta ve uzun vadede piyasalar\u0131n dengesini bulaca\u011f\u0131n\u0131 unutmayal\u0131m."]}