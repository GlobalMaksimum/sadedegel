{"sentences": ["\u0130ddial\u0131 fikirler g\u00fczeldir, iddial\u0131 c\u00fcmleler ise ters teper 11 Kas\u0131m 2018 PAYLA\u015e Yorum yaz A * Hem giri\u015fimci hem de yat\u0131r\u0131mc\u0131 olarak sermaye toplant\u0131lar\u0131nda masan\u0131n her iki taraf\u0131nda da defalarca bulundum.", "Bu deneyim bana bir giri\u015fim projesini yat\u0131r\u0131mc\u0131ya sunarken ne yapaca\u011f\u0131m ve ne yapmayaca\u011f\u0131m konusunda \u00f6nemli bir i\u00e7g\u00f6r\u00fc kazand\u0131rd\u0131.", "Fon yaratma s\u00fcrecini ilerletmek ve hedeflerinize ula\u015fmak i\u00e7in a\u015fa\u011f\u0131daki c\u00fcmlelerden uzak durmal\u0131s\u0131n\u0131z.", "\u201cSekt\u00f6r\u00fcn en b\u00fcy\u00fck \u015firketlerinde \u00e7al\u0131\u015ft\u0131m\u201d \u00d6ncelikle yat\u0131r\u0131mc\u0131lar\u0131n fikirlere de\u011fil, insanlara yat\u0131r\u0131m yapt\u0131\u011f\u0131n\u0131 s\u00f6ylemeyelim.", "Daha \u00f6nce k\u00f6kl\u00fc bir kurumda \u00e7al\u0131\u015fm\u0131\u015f olman\u0131z d\u00fc\u015f\u00fcnd\u00fc\u011f\u00fcn\u00fcz kadar avantajl\u0131 alg\u0131lanmayabilir.", "Start-up yat\u0131r\u0131m g\u00f6r\u00fc\u015fmelerinde yat\u0131r\u0131mc\u0131lar, giri\u015fimcilerin k\u0131s\u0131tl\u0131 kaynaklarla, h\u0131zl\u0131 tempolu bir i\u015f ortam\u0131nda deneyim kazanm\u0131\u015f olmas\u0131n\u0131 daha fazla \u00f6nemser.", "CV\u2019niz \u015firketinizin bulundu\u011fu ba\u015flang\u0131\u00e7 a\u015famas\u0131na uymuyorsa, fon bulma s\u00fcreciniz de zorlu olabilir.", "\u201cPazarda bir ilk\u201d Bu c\u00fcmle \u00e7ok haval\u0131 g\u00f6r\u00fcnse de d\u00fc\u015f\u00fcnd\u00fc\u011f\u00fcn\u00fcz\u00fcn aksine size zarar verebilir.", "Ger\u00e7ekten de fikriniz bir ilk bile olsa bu \u00e7ok b\u00fcy\u00fck bir risk ald\u0131\u011f\u0131n\u0131z\u0131 g\u00f6sterir.", "Y\u00fcksek risk ise yat\u0131r\u0131c\u0131y\u0131 ka\u00e7\u0131rabilir.", "Fon kayna\u011f\u0131n\u0131, yepyeni bir fikre inand\u0131rmak isterseniz, mutlaka onlar i\u00e7in tan\u0131d\u0131k olan bir \u00e7er\u00e7eve \u00e7izin.", "\u0130\u015finizin ger\u00e7ek bir sorunu nas\u0131l \u00e7\u00f6zd\u00fc\u011f\u00fcn\u00fc somut \u00f6rneklerle anlat\u0131n.", "Gerekirse farkl\u0131 sekt\u00f6rlerden kar\u015f\u0131la\u015ft\u0131rmalar yaparak konu\u015fman\u0131z\u0131 zenginle\u015ftirin.", "\u201cRakibimiz yok\u201d Bu c\u00fcmle belki de en s\u0131k duydu\u011fum hatalardan biri.", "Bu iddiay\u0131 duyan bir yat\u0131r\u0131mc\u0131n\u0131n akl\u0131ndan \u015funlar ge\u00e7er: ya do\u011frular\u0131 s\u00f6ylemiyorsunuz ya da pazar\u0131n\u0131z\u0131 iyi analiz edememi\u015fsiniz.", "En yeni fikir bile tarihsel s\u00fcrecin bir par\u00e7as\u0131d\u0131r ve bir \u015feylere alternatif olarak yarat\u0131lm\u0131\u015ft\u0131r.", "Teklifinizin direkt olarak \u00e7\u00f6pe at\u0131lmas\u0131n\u0131 istemiyorsan\u0131z, rakiplerinizi belirleyin ve yat\u0131r\u0131mc\u0131ya neden onlardan daha iyi oldu\u011funuzu anlat\u0131n.", "\u201cM\u00fc\u015fterilerimizin ilgisini mutlaka \u00e7ekecek\u201d Yat\u0131r\u0131m g\u00f6r\u00fc\u015fmelerinde hayallerinizden de\u011fil, verilerinizden bahsedin.", "Bir m\u00fc\u015fteri taban\u0131 olu\u015fturmak, zaman, emek ve para gerektirir.", "Yat\u0131r\u0131mc\u0131lara gitmeden evvel \u00fcr\u00fcn\u00fcn\u00fcz hakk\u0131nda mutlaka geri bildirim verileriniz olmas\u0131 gerekir.", "Bunu \u00e7ok basit y\u00f6ntemlerle yapabilirsiniz, \u00f6n sipari\u015f alabilir ya da \u00e7evrenizdeki insanlara \u00fcr\u00fcn\u00fcn\u00fcz\u00fc denetebilirsiniz.", "Ayr\u0131ca hedef kitlenizin \u00f6zellikleri, onlar \u00fczerinde nas\u0131l ilgi yarataca\u011f\u0131n\u0131z, m\u00fc\u015fteri kazanma maliyetiniz ve bu plan\u0131 kimin ger\u00e7ekle\u015ftirece\u011fini a\u00e7\u0131klayan sa\u011flam bir sat\u0131\u015f plan\u0131n\u0131z olmas\u0131 gerekiyor.", "\u201cB\u00fcy\u00fck \u015firketler bizim sekt\u00f6r\u00fcm\u00fcze girmek i\u00e7in \u00e7ok yava\u015flar\u201d Rakibinizin olmad\u0131\u011f\u0131n\u0131 iddia etmek gibi b\u00fcy\u00fck markalar\u0131n gelecekte sizin rakibiniz olmayaca\u011f\u0131n\u0131 s\u00f6ylemek de anlams\u0131z bir \u00f6zg\u00fcvendir.", "E\u011fer markette bir f\u0131rsat g\u00f6r\u00fcrlerse, tabii ki b\u00fcy\u00fck markalar da bu pastadan bir pay almak isteyecekler.", "\u00dcstelik onlar bu i\u015fe girmek istediklerinde gerekli kayna\u011fa da sahip durumda olacaklar.", "Ba\u015far\u0131l\u0131 olmasalar bile sizi bitirmek i\u00e7in yeterli olabilirler.", "Ayr\u0131ca b\u00fcy\u00fck markalar hen\u00fcz sizin alan\u0131n\u0131za girmediyse, bunun sebebi pazar\u0131n hen\u00fcz \u00e7ok k\u00fc\u00e7\u00fck oldu\u011funu d\u00fc\u015f\u00fcnmeleridir.", "Siz projenizi anlat\u0131rken, yat\u0131r\u0131mc\u0131lar her zaman b\u00fcy\u00fck \u015firketlerin nas\u0131l tepki g\u00f6sterece\u011fini d\u00fc\u015f\u00fcn\u00fcrler."]}