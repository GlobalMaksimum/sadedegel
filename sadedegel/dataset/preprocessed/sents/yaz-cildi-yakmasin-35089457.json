{"sentences": ["G\u00fcne\u015f \u0131\u015f\u0131nlar\u0131 bir yandan kemiklerin geli\u015fimi i\u00e7in olduk\u00e7a \u00f6nemli di\u011fer yandan ise zararl\u0131 \u0131\u015f\u0131nlar\u0131na fazla maruz kal\u0131nd\u0131\u011f\u0131nda baz\u0131 hastal\u0131klara neden olabilir.", "Yaz\u0131n bizi yakan g\u00fcne\u015f \u0131\u015f\u0131nlar\u0131 v\u00fccudumuzdaki su oran\u0131n\u0131n terlemek gibi do\u011fal yollarda d\u0131\u015far\u0131 atar.", "Tabi bu s\u0131rada v\u00fccudumuz susuz kal\u0131r ki bunu \u00f6nlemek i\u00e7in mutlaka su i\u00e7meliyiz.", "\u201cBen su i\u00e7enlerden de\u011filim\u201d diyorsan\u0131z k\u00fc\u00e7\u00fck bir t\u00fcyo vereyim.", "Suyunuzun i\u00e7ine mevsim meyvelerini i\u00e7ine atarsan\u0131z su i\u00e7mek daha kolayla\u015facak.", "Hepimiz biliyoruz ki su i\u00e7mek hem genel sa\u011fl\u0131\u011f\u0131m\u0131z\u0131 korur hem de cildimizin daha canl\u0131 kalmas\u0131n\u0131 sa\u011flar.", "Elbette biz ne kadar dikkat edersek edelim g\u00fcne\u015f yine \u0131\u015f\u0131nlar\u0131n\u0131 cildimize ula\u015ft\u0131racak.", "Bunu en aza indirebilmek i\u00e7in g\u00fcne\u015f kremi kullanmak \u015fart.", "G\u00fcne\u015f koruyucular\u0131, g\u00fcne\u015fin cildimizde yaratabilece\u011fi lekelenmeler ve cildimiz \u00fczerinde yarataca\u011f\u0131 etkileri engeller.", "Koruyucumuzu g\u00fcne\u015fe \u00e7\u0131kmadan 30 dakika \u00f6nce s\u00fcr\u00fcp her 2-3 saatte bir de tekrarlamak gerekecek.", "Kremleri se\u00e7erken \u00fczerinde yazan SPF de\u011ferlerini dikkate al\u0131rsak daha etkili sonu\u00e7lar elde edebiliriz.", "SPF g\u00fcne\u015ften korunma fakt\u00f6r\u00fcn\u00fc ve s\u00fcresini belirler.", "Ayr\u0131ca g\u00fcne\u015f koruyucumuzun UVA ve UVB \u0131\u015f\u0131nlar\u0131na kar\u015f\u0131 korumal\u0131 oldu\u011fundan emin olmam\u0131z gerekir.", "Bu noktada bir \u00f6nemli bir tavsiyem var.", "Yaz aylar\u0131nda leke tedavileri yapt\u0131rmamal\u0131s\u0131n\u0131z.", "Aksi halde cildinizde tedavisi olmayan sonu\u00e7larla kar\u015f\u0131la\u015fabilirsiniz.", "Gelelim s\u0131caktan kuruyan sa\u00e7lar\u0131m\u0131za.", "Sa\u00e7\u0131n neme ihtiyac\u0131 var ama yaz aylar\u0131nda sa\u00e7\u0131m\u0131z nemini kaybeder ve bunu \u00f6zellikle de yaz aylar\u0131nda en aza indirmek gerek.", "Sa\u00e7lar\u0131n nemini korumas\u0131 i\u00e7in \u00f6ncelikle bol su t\u00fcketmeliyiz.", "Su d\u0131\u015f\u0131nda ise nemlendirici ve sa\u00e7 bak\u0131m \u015fampuanlar\u0131 kullanmak \u00f6nemli.", "\u015eampuan ve sa\u00e7 durulama \u00fcr\u00fcnlerindeki aktif maddeler molek\u00fcler yap\u0131lar\u0131 sayesinde sa\u00e7\u0131n i\u00e7indeki nemi ba\u011flar veya her bir sa\u00e7 telini koruyucu bir tabakayla kaplar.", "Bu da sa\u00e7\u0131n nemini korumas\u0131n\u0131 sa\u011flar.", "Bu basit dikkatler ile yaz\u0131n s\u0131ca\u011f\u0131n\u0131z az da olsa \u00fczerimizden \u00e7ekip kal\u0131c\u0131 cilt ya da olas\u0131 genel sa\u011fl\u0131k sorunlar\u0131n\u0131 da ortadan kald\u0131rm\u0131\u015f olacaks\u0131n\u0131z."]}