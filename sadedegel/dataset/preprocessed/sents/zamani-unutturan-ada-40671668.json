{"sentences": ["Phuket servis turizmi konusunda olduk\u00e7a iddial\u0131.", "Konaklama ve yeme-i\u00e7me mek\u00e2nlar\u0131 ba\u015fta olmak \u00fczere her yerde \u00fcst d\u00fczey bir ilgi ve \u00f6zenle hizmet ediyorlar; g\u00fcler y\u00fcz vazge\u00e7ilmez.", "Haliyle tatiliniz boyunca kendinizi \u00e7ok \u00f6zel biri gibi hissetmeniz ve \u015f\u0131mar\u0131kl\u0131\u011f\u0131n doruklar\u0131nda dola\u015fman\u0131z ola\u011fan.", "Do\u011fayla a\u015fk ba\u015fkad\u0131r Phuket\u2019in etkileyici bir do\u011fas\u0131 var.", "Ye\u015file, maviye doyacaks\u0131n\u0131z.", "Tayland\u2019\u0131n g\u00fcneyinde Andaman Denizi k\u0131y\u0131s\u0131ndaki ada, anakaraya k\u00fc\u00e7\u00fck bir k\u00f6pr\u00fc ile ba\u011fl\u0131.", "Adada manzara izleme noktalar\u0131 var; en g\u00fczeli de Phromthep Burnu.", "G\u00fcn\u00fc bir kez burada bat\u0131rmak gerek.", "B\u00fcy\u00fcleyici kelebekler Tayland tam bir kelebek cenneti!", "40\u2019tan fazla t\u00fcre ait kelebeklerden yakla\u015f\u0131k 10 bini Kelebek Bah\u00e7esi\u2019nde g\u00f6r\u00fclebiliyor.", "Reng\u00e2renk bir d\u00fcnya!", "Sadece kelebekler yok burada; e\u011fer merak\u0131n\u0131z\u0131 cezbediyorsa akrep ve \u00f6r\u00fcmcek t\u00fcrlerini de g\u00f6rebilirsiniz.", "Orkideler cumhuriyeti Tayland\u2019a gidene kadar g\u00f6rd\u00fc\u011f\u00fcn\u00fcz t\u00fcm orkideleri unutun; \u00e7\u00fcnk\u00fc \u00fclke, bu nazenin \u00e7i\u00e7e\u011fin en g\u00fczel, en renkli hallerinin ev sahibi.", "\u00dclkedeki en b\u00fcy\u00fck orkide bah\u00e7elerinden biri de Phuket\u2019te.", "Her y\u0131l 50 bin civar\u0131 orkide yeti\u015ftiriliyor.", "\u0130\u00e7inde geleneksel Tay K\u00f6y\u00fc de var.", "Ya\u011fmur ormanlar\u0131nda y\u00fcr\u00fcy\u00fc\u015f Khao Phra Thaeo Milli Park\u0131, adan\u0131n en g\u00fczel korunan yeri.", "\u0130\u00e7inde hem y\u00fcr\u00fcy\u00fc\u015f yollar\u0131 hem de kamp alanlar\u0131 var.", "Bang Phae \u015eelalesi ise milli parka hayranl\u0131\u011f\u0131n\u0131z\u0131 bir kat daha art\u0131r\u0131yor.", "James Bond ve Phi Phi Phuket\u2019in \u00e7evresindeki k\u00fc\u00e7\u00fck adalara tekne turlar\u0131 ile gidebilirsiniz.", "G\u00fcn\u00fcbirlik bu turlarda en pop\u00fcler rotalar; ad\u0131n\u0131 Hollywood\u2019un \u00fcnl\u00fc serisinin \u00e7ekimlerine ev sahipli\u011fi yapmas\u0131ndan alan James Bond Adas\u0131 ve Phi Phi Adas\u0131.", "Wat Chalong ziyareti Phuket\u2019teki g\u00f6rkemli Budist tap\u0131na\u011f\u0131 Wat Chalong, turistik a\u00e7\u0131dan ilgi g\u00f6ren adresler aras\u0131nda.", "Sadece Buddha\u2019n\u0131n de\u011fil 1876 y\u0131l\u0131ndaki isyan\u0131 bast\u0131rmakta \u00f6nemli rol oynayan ke\u015fi\u015flerin heykelleri de yer al\u0131yor.", "Tap\u0131na\u011f\u0131n ilgin\u00e7 rit\u00fcelleri var; onlardan biri de \u00f6lm\u00fc\u015flerin ruhlar\u0131 i\u00e7in \u00e7atapat patlatmak.", "Al\u0131\u015fveri\u015f ve Terapi Masaj denince akla gelen ilk yerlerden biri Tayland.", "Phuket de bu \u00fcnden nasibini alm\u0131\u015f.", "Masaj salonlar\u0131nda bir\u00e7ok se\u00e7enek var.", "Baz\u0131lar\u0131n\u0131n giri\u015finde \u201cno sex\u201d tabelas\u0131n\u0131 g\u00f6r\u00fcrseniz \u015fa\u015f\u0131rmay\u0131n; adaya kar\u015f\u0131 \u00f6nyarg\u0131l\u0131 yakla\u015f\u0131m\u0131 k\u0131rma y\u00f6n\u00fcnde \u00e7abalar\u0131 var.", "Al\u0131\u015fveri\u015f i\u00e7in de \u00e7ok se\u00e7enek var ve ada tam bir sahte cenneti.", "Neredeyse t\u00fcm l\u00fcks markalar\u0131n birebir taklitlerini bulabiliyorsunuz.", "Al\u0131\u015fveri\u015f merkezlerinin \u00e7o\u011fu Patong b\u00f6lgesinde.", "Pazarlar\u0131 ya da tekil d\u00fckk\u00e2nlar ise her yere yay\u0131lm\u0131\u015f durumda.", "Sokaklarda gezinirken ayak\u00fcst\u00fc lezzetleri denemeyi de ihmal etmeyin bence son derece ba\u015far\u0131l\u0131lar.", "35 Denizin ortas\u0131nda ilgin\u00e7 ada!", "Phuket\u2019in Y\u0131ld\u0131zlar\u0131 Yaz\u0131n\u0131n buraya kadarki b\u00f6l\u00fcm\u00fc Phuket\u2019i tan\u0131tmak i\u00e7indi bundan sonraki k\u0131sm\u0131n\u0131 da \u201cNerede kalal\u0131m, yeme\u011fi nerede yiyelim, nerede e\u011flenelim\u201d sorular\u0131na yan\u0131t olsun diye yaz\u0131yorum.", "Adeta Phuket i\u00e7in bir alt\u0131n rehberi haz\u0131rlad\u0131m size.", "Benim bu konudaki rehberim ise sevgili arkada\u015f\u0131m Semiramis Pekkan\u2019\u0131n o\u011flu Zoran Lalvani oldu.", "Zoran uzun y\u0131llard\u0131r orada ya\u015fad\u0131\u011f\u0131 i\u00e7in art\u0131k adan\u0131n yerlisi say\u0131l\u0131r, tavsiyeleri listemi zenginle\u015ftirdi.", "Konaklama Son iki gidi\u015fimde tercihim Amanpuri oldu.", "Adan\u0131n en iyisi diyebilirim, iddial\u0131 olmaz.", "Kendinizi \u00f6zel hissetmek i\u00e7in detay \u00fcst\u00fcne detay d\u00fc\u015f\u00fcn\u00fclm\u00fc\u015f.", "Plaj\u0131 da muhte\u015fem.", "The Surin, tamamen bungalovlardan olu\u015fan \u00e7ok \u015firin bir otel ve misafirleri Amanpuri ile ayn\u0131 plaj\u0131 kullan\u0131yor.", "Trisara, en g\u00fczel alternatifler aras\u0131nda; odalar\u0131 zevkle d\u00f6\u015fenmi\u015f.", "Sri Panwa l\u00fcks\u00fcn ba\u015frolde oldu\u011fu bir alternatif ama adan\u0131n turistik noktalar\u0131na ve al\u0131\u015fveri\u015f merkezlerine biraz uzak.", "Tasar\u0131m\u0131yla dikkat \u00e7eken The Slate, estetik zenginli\u011fe \u00f6nem verenlerin sevece\u011fi bir adres.", "The Pavilions romantik atmosferiyle \u00f6ne \u00e7\u0131k\u0131yor.", "Konumu g\u00fczel fakat kendine ait plaj\u0131 yok.", "Keemala da karar vermeden \u00f6nce inceleyece\u011finiz yerlerden biri olsun.", "Uygun fiyatl\u0131 \u00f6neri isteyenlere Manathai Surin; adan\u0131n en yenisini merak edenlere The Naiharn yan\u0131t\u0131n\u0131 verebilirim.", "Yemek \u2013 E\u011flence Phuket deniz \u00fcr\u00fcnleri a\u011f\u0131rl\u0131kl\u0131 bir mutfa\u011fa sahip.", "Soslar, baharatlar, meyve sebzeler \u00e7ok\u00e7a kullan\u0131l\u0131yor.", "Harika kokteyller tadabilirsiniz.", "Ak\u015fam yeme\u011fi i\u00e7in Avrupa mutfa\u011f\u0131 severlere Bampot\u2019u, f\u00fczyon mutfak merakl\u0131lar\u0131na Taste\u2019i \u00f6nerebilirim.", "Romantik bir ortam arayanlar Indigo Pearl Hotel\u2019in muhte\u015fem atmosfere sahip restoran\u0131 Black Ginger\u2019\u0131 deneyebilir.", "Trisara Otel\u2019in restoranlar\u0131ndan PRU ak\u015fam yeme\u011fi, Terrace Trisara da brunch ya da \u00f6\u011fle yeme\u011fi i\u00e7in g\u00fczel.", "Adadaki yerlilerin ve turistlerin birbirine kar\u0131\u015ft\u0131\u011f\u0131 insan harman\u0131n\u0131 izlemek keyifli\u2026 Phuket merkezde yer alan Ka Jok See, yerel lezzetleri tadabilece\u011finiz bir Tai restoran\u0131.", "Nerede kal\u0131rsan\u0131z kal\u0131n bir ak\u015fam yeme\u011fini mutlaka burada yiyin.", "Rezervasyonlu gitmek gerekiyor.", "Yerel lezzetler konusunda adan\u0131n merkezinde yer alan Tu Khab Khao olduk\u00e7a ba\u015far\u0131l\u0131.", "Uzakdo\u011fu yemeklerini sevenler, Amanpuri\u2019nun plaj\u0131nda yer alan Nama\u2019n\u0131n Japon yemeklerini denemeli.", "Uzakdo\u011fu yemeklerini sevenler, Amanpuri\u2019nun plaj\u0131nda yer alan Nama\u2019n\u0131n Japon yemeklerini denemeli.", "Damak tad\u0131m de\u011fi\u015fsin, Tai mutfa\u011f\u0131ndan s\u0131k\u0131ld\u0131m derseniz, Mamasita\u2019ya giderek sert bir ge\u00e7i\u015f yapabilirsiniz.", "Meksika mutfa\u011f\u0131n\u0131n ac\u0131 dolu lezzetleri sizi bekliyor.", "\u00fc Tatonka, Raya, One Chun da restoranlar listenizde olsun.", "Daha hafif bir yemek, at\u0131\u015ft\u0131rmal\u0131k ya da brunch i\u00e7in; Freedom Beach, Breeze, Indigo Pearl ve lezzetli pizzalar\u0131yla Crust deneyebilece\u011finiz adresler.", "Siam Supper Club, New York esintili bir caz kul\u00fcp.", "Etleri ve \u015faraplar\u0131yla \u00fcnl\u00fc!", "Seduction, m\u00fczik ve yemek birle\u015fimini arayanlara \u00f6nerebilece\u011fim bir di\u011fer kul\u00fcp.", "Tu Khab Khao, Phuket\u2019teki en g\u00fczel kokteylleri i\u00e7ebilece\u011finiz bar."]}