{"sentences": ["Komadan \u00e7\u0131kt\u0131k 6 Eyl\u00fcl 2007 PAYLA\u015e Yorum yaz A AVRUPA Basketbol \u015eampiyonas\u0131\u2019n\u0131n ilk 2 g\u00fcn\u00fcnde girdi\u011fimiz komadan d\u00fcnk\u00fc \u00c7ek galibiyetiyle \u00e7\u0131kt\u0131k.", "\"Hastam\u0131z tamamen iyile\u015fmi\u015f mi\"?", "diye sorarsan\u0131z, cevab\u0131m\u0131z \"Tamamen de\u011fil\" olacak.", "Bu galibiyet bizi bir \u00fcst tura ta\u015f\u0131d\u0131.", "En \u00f6nemlisi de umutlar\u0131m\u0131z\u0131 ye\u015fertti.", "\u015eimdi \u00f6n\u00fcm\u00fczde yeni bir turnuva var.", "Aslolan ge\u00e7mi\u015fi unutup, her \u015feye s\u0131f\u0131rdan ba\u015flayabilmek.", "E\u011fer bunu ba\u015farabilirsek, belki ama\u00e7lad\u0131\u011f\u0131m\u0131z noktalara ula\u015fabiliriz.", "\u0130lk iki g\u00fcn ya\u015fad\u0131\u011f\u0131m\u0131z kabustan sonra d\u00fcnk\u00fc kar\u015f\u0131la\u015fmay\u0131 oynamak ger\u00e7ekten g\u00fc\u00e7t\u00fc.", "Kazanma bask\u0131s\u0131n\u0131n oyunculara bir stres y\u00fckledi\u011fi i\u015fin bir ba\u015fka ger\u00e7e\u011fi.", "Ancak d\u00fcn oyuncular\u0131m\u0131z kazanmay\u0131 kafalar\u0131na koymu\u015flard\u0131.", "Verdikleri m\u00fccadele de bunu g\u00f6steriyor.", "Uzun s\u00fcre sonra ilk kez bir topu kapmak i\u00e7in yerlere atlayan oyuncular\u0131m\u0131z\u0131 g\u00f6rd\u00fck.", "Bu i\u015fin sevindirici noktas\u0131.", "Zaman zaman yapt\u0131\u011f\u0131m\u0131z etkili savunma da bir ba\u015fka art\u0131m\u0131z.", "Tempo artmal\u0131 En \u00f6nemlisiyse, ba\u015fta Hidayet olmak \u00fczere Mehmet Okur ve \u0130brahim\u2019in y\u0131ld\u0131z oyuncu olma \u00f6zelliklerini sahaya yans\u0131tmalar\u0131.", "D\u00fcnk\u00fc kar\u015f\u0131la\u015fmay\u0131 zaman zaman krizler ya\u015famam\u0131za ra\u011fmen kazan\u0131p \u0130spanya\u2019daki ya\u015fam\u0131m\u0131z\u0131 s\u00fcrd\u00fcrmek tabii ki sevindirici.", "\u015eimdi \u00f6n\u00fcm\u00fczde Slovenya, Fransa ve \u0130talya ma\u00e7lar\u0131 var.", "Bunlar\u0131n hi\u00e7birisi \u015fakaya gelmeyecek ciddi ekipler.", "Mallorca\u2019daki g\u00f6r\u00fcnt\u00fcm\u00fczle 2.", "turda i\u015fimiz zor olur.", "E\u011fer bir yerlere varmak istiyorsak \u00f6nce tempomuzu art\u0131rmal\u0131 sonra d\u00fcn ak\u015fam yine \u00e7ok s\u0131k\u0131nt\u0131 \u00e7ekti\u011fimiz faul at\u0131\u015flar\u0131m\u0131z\u0131 (18/31) d\u00fczeltmemiz gerekir.", "Bu arada Tanjevi\u00e7\u2019in \u00e7ok s\u0131k oyun\u00e7u de\u011fi\u015fikli\u011fi yapmas\u0131 da tak\u0131m\u0131m\u0131z\u0131n biraz balans\u0131n\u0131 bozuyor.", "Bence art\u0131k oyunun b\u00fcy\u00fck b\u00f6l\u00fcm\u00fcn\u00fc oynayacak bir tak\u0131m\u0131m\u0131z\u0131n da olmas\u0131 \u015fart.", "Bundan sonras\u0131 i\u00e7in devaml\u0131l\u0131k, tempo ve daha fazla m\u00fccadele etmemiz gerekti\u011fini bir kez daha hat\u0131rlatal\u0131m."]}