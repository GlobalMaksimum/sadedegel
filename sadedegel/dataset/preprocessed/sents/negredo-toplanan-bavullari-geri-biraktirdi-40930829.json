{"sentences": ["Sadece futbol tak\u0131m\u0131yla de\u011fil ama.", "Y\u00f6netim ili\u015fkileri de da\u011f\u0131n\u0131k ki, al\u0131nan se\u00e7im karar\u0131 bunu ayyuka \u00e7\u0131kard\u0131.", "Y\u00f6netimle teknik heyet aras\u0131ndaki ili\u015fkiler de da\u011f\u0131n\u0131k ki, ba\u015fkan ile hoca kamuoyu \u00f6n\u00fcnde birbirlerine mesaj yolluyor.", "Gelenden ziyade aylard\u0131r gidecekler konu\u015fuluyor.", "Hoca, hangi kadroyla yola devam edece\u011fini kestiremiyor.", "E\u015fle\u015fme oldu\u011funda Linz\u2019e hi\u00e7 \u015fans tan\u0131mad\u0131m.", "Ne boydan, ne kilodan Be\u015fikta\u015f\u2019\u0131n rakibi de\u011fildi.", "Ama Oliver Glasner\u2019in iki ma\u00e7 \u00f6ncesi a\u00e7\u0131klamalar\u0131 a\u00e7\u0131k\u00e7as\u0131 beni biraz i\u015fkillendirmi\u015fti.", "\u00c7\u00fcnk\u00fc Glasner \u00f6yle \u201cElimizden geleni yapaca\u011f\u0131z\u201d ezberiyle konu\u015fmuyordu.", "Aksine, a\u00e7\u0131klamalar\u0131n\u0131n alt metninde g\u00fc\u00e7l\u00fc bir tur iddias\u0131 vard\u0131.", "Linz, yetenek bak\u0131m\u0131ndan k\u0131s\u0131tl\u0131 olsa da fizik olarak Be\u015fikta\u015f\u2019tan a\u015fa\u011f\u0131 kal\u0131r de\u011fildi.", "Zaten O\u011fuzhan\u2019\u0131n her atak giri\u015fiminde pas hatas\u0131 yapmas\u0131 bunun ispat\u0131yd\u0131.", "Nitekim onun kapt\u0131rd\u0131\u011f\u0131 topun faturas\u0131 gol oldu.", "Ayr\u0131ca iki golde, hatta 1.", "gol \u00f6ncesinde bir pozisyonda yapt\u0131\u011f\u0131 hatalar Roco\u2019ya dair de bende ku\u015fkular uyand\u0131rd\u0131.", "2.", "devreye O\u011fuzhan-Quaresma de\u011fi\u015fikli\u011fiyle ba\u015flayan G\u00fcne\u015f, Babel\u2019i forvet arkas\u0131 yapt\u0131.", "Ama Hollandal\u0131 da bu sezon \u00e7ok da\u011f\u0131n\u0131k.", "Be\u015fikta\u015f, do\u011fru d\u00fczg\u00fcn pozisyon \u00fcretemezken ilk ma\u00e7a g\u00f6re \u00f6nde \u00e7ok daha iyi basan Linz, ikinciyi de buldu.", "U\u00c7A\u011eA KADAR OYNATACAKSIN - Negredo\u2019yu satacaksan bile u\u00e7a\u011fa bindirene kadar oynatacaks\u0131n \u00e7\u00fcnk\u00fc eldeki en iyi son vuru\u015f\u00e7u o. Ve ayr\u0131ca forvet arkas\u0131 da \u00e7ok verimli olan bir oyuncu.", "Ge\u00e7en sezon bu y\u00f6n\u00fc golc\u00fcl\u00fc\u011f\u00fcn\u00fcn bile \u00f6n\u00fcne ge\u00e7ti.", "Yani G\u00fcne\u015f, O\u011fuzhan\u2019\u0131 \u00e7\u0131kar\u0131p Babel\u2019e verdi\u011fi rol\u00fc ona verebilirdi.", "Sezon a\u00e7\u0131l\u0131\u015f\u0131nda G\u00fcne\u015f, Negredo\u2019ya bavulunu toamas\u0131n\u0131 ve tak\u0131mda d\u00fc\u015f\u00fcnmedi\u011fini s\u00f6yledi\u011fini a\u00e7\u0131klam\u0131\u015ft\u0131.", "O Negredo ise d\u00fcn baz\u0131 bavullar\u0131n toplanmas\u0131na mani oldu!", "SADECE SE\u00c7iM YETMEYECEK SE\u00c7\u0130M karar\u0131 alan Fikret Orman\u2019\u0131n do\u011fru tespiti \u015fuydu: Heyecan azalmas\u0131.", "\u00dcst \u00fcste iki \u015fampiyonlu\u011fun ya\u015fand\u0131\u011f\u0131 d\u00f6nemi hat\u0131rlad\u0131\u011f\u0131m\u0131zda hakikaten Be\u015fikta\u015f her h\u00fccresiyle \u00e7ok dinamikti.", "Ama dedi\u011fim gibi F.Bah\u00e7e kupa ma\u00e7lar\u0131 ve her \u015feye ra\u011fmen kazan\u0131laca\u011f\u0131 d\u00fc\u015f\u00fcn\u00fclen \u015fampiyonlu\u011fun ka\u00e7mas\u0131yla b\u00fcy\u00fck bir motivasyon kayb\u0131 oldu.", "Ben heyecan\u0131n sadece 16 Eyl\u00fcl\u2019deki kongreyle geri d\u00f6nece\u011fini sanm\u0131yorum.", "Vodafone Park\u2019taki y\u00f6netim merkeziyle \u00dcmraniye\u2019deki teknik heyet odas\u0131 aras\u0131nda da ili\u015fkilerin g\u00f6zden ge\u00e7irilmesi gerekti\u011fini d\u00fc\u015f\u00fcn\u00fcyorum.", "Misal, tak\u0131m\u0131n olu\u015fturulma bi\u00e7imi \u00fczerinde yeniden konu\u015fmal\u0131lar."]}