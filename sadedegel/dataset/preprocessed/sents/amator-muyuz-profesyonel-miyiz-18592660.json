{"sentences": ["Amat\u00f6r m\u00fcy\u00fcz profesyonel miyiz?", "27 A\u011fustos 2011 PAYLA\u015e Yorum yaz A Doksanl\u0131 y\u0131llara bakt\u0131\u011f\u0131mda o d\u00f6nmede amat\u00f6r ruhunun bug\u00fcne nazaran daha a\u011f\u0131r bast\u0131\u011f\u0131n\u0131 g\u00f6rebiliyorum.", "Erkeklerde Alaaddin Karag\u00f6z, Erhan Oral, Mustafa Azkara, Efe \u00dcst\u00fcnda\u011f gibi oyuncular\u0131m\u0131z \u00fclkemizde yap\u0131lan uluslararas\u0131 turnuvalarda teklerde ve \u00e7iftlerde bir\u00e7ok \u015fampiyonluklara imza att\u0131lar.", "Sonra T\u00fcrk tenisinde amat\u00f6rl\u00fckten profesyonelli\u011fe ge\u00e7i\u015f d\u00f6nemi ba\u015flad\u0131.", "Zaten bizim en \u00e7ok bocalad\u0131\u011f\u0131m\u0131z s\u00fcre\u00e7 de bu oldu halen de devam ediyor.", "T\u00fcrk tenisi kabuk de\u011fi\u015ftiriyor dedik.", "Fakat bir t\u00fcrl\u00fc istedi\u011fimiz tarzda profesyonelli\u011fi benimseyemedik.", "Gen\u00e7lerimiz Okul, Aile hatta bazen antren\u00f6rlerin birbirinden farkl\u0131 g\u00f6r\u00fc\u015fleri aras\u0131nda bocalay\u0131p duruyorlar.", "Tenis\u00e7ilerimiz profesyonel olmak istiyor fakat profesyonel gibi ya\u015fam\u0131yorlar (ya\u015fayam\u0131yorlar) Bu seneki Federasyon takviminde \u00fclkemizde Profesyonel tenis turnuvalar\u0131n\u0131n en d\u00fc\u015f\u00fck s\u0131n\u0131f\u0131 say\u0131lan Future serilerinden erkelerde takribi 35 ve Bayanlarda 40\u2019\u0131n \u00fcst\u00fcnde turnuva var.", "\ufffd Turnuva say\u0131s\u0131 a\u00e7\u0131s\u0131ndan Avrupa\u2019da birinciyiz.", "Ger\u00e7ekten \u00f6v\u00fcnecek bir konu.", "Y\u00fczlerce yabanc\u0131 tenis\u00e7i de\u011fi\u015fik \u015fehirlerimizde (\u00e7o\u011funlukla G\u00fcney\u2019de) iyi otellerde kal\u0131yorlar, turnuvalarda puan topluyorlar \u00fcstelik kazand\u0131klar\u0131 para \u00f6d\u00fcl\u00fc ile biraz olsun masraflar\u0131n\u0131 da kar\u015f\u0131l\u0131yorlar.", "Ne yaz\u0131k ki bizim tenis\u00e7ilerin ald\u0131klar\u0131 sonu\u00e7lar ac\u0131s\u0131ndan pek \u00f6v\u00fcnecek bir halimiz yok.", "Bizimkiler fazla masraf yapmadan ayaklar\u0131na gelen bu f\u0131rsat\u0131 ne yaz\u0131k ki iyi de\u011ferlendiremiyorlar.", "Ba\u015far\u0131 oran\u0131m\u0131z \u00e7ok d\u00fc\u015f\u00fck.", "Tenis\u00e7ilerimizin (Erkeklerde)\u00a0 bilhassa teklerde nerede ise y\u00fczde 90\u2019\u0131 ilk turlarda eleniyorlar.", "\u00c7o\u011fu \u00f6n elemeden ana Tabloya bile \u00e7\u0131kam\u0131yorlar.", "Arada bir \u00e7iftler kategorisinde sesimizi biraz olsun duyurabiliyoruz.", "Ge\u00e7ti\u011fimiz haftalarda Haluk Akkoyun\u2019 nun teklerde \u00e7eyrek finale \u00e7\u0131kmas\u0131 b\u00fcy\u00fck ba\u015far\u0131 say\u0131l\u0131yor.", "\ufffd Anlayaca\u011f\u0131n\u0131z turnuva d\u00fczenlemek bizim i\u00e7in \u015fimdilik daha ziyade bir \u2018\u2019turizm\u2019\u2019 hizmet sekt\u00f6r\u00fc olarak devam ediyor.", "Bizim tenis\u00e7ilerin yabanc\u0131lardan tek fark\u0131 profesyonel gibi ya\u015famamalar\u0131!"]}