{"sentences": ["\u00d6yle bir ma\u00e7 ki!", "26 Nisan 2008 PAYLA\u015e Yorum yaz A L\u0130G\u0130N sona yak\u0131n d\u00f6nemlerinde iki ezeli rakibin kar\u015f\u0131la\u015fmas\u0131 \u00fclkemizde konu\u015fulan tek konu.", "Rahmetli Gazanfer Bilge\u2019nin Derek\u00f6y\u2019deki t\u00f6reninden d\u00f6nerken arabal\u0131 vapurda bile bana sorulan soru ma\u00e7\u0131n sonucu idi.", "Hepimiz bu ezeli rekabete kilitlendik.", "Futbolcular kadar teknik adamlar, y\u00f6neticiler ve de stada gelecek taraftarlar da sorumlu durumda.", "Ev sahibi G.Saray\u2019\u0131n durumu \u00e7ok s\u0131k\u0131nt\u0131l\u0131.", "Ma\u00e7\u0131 kazanma bask\u0131s\u0131 seyircinin trib\u00fcndeki tutumu y\u00f6netim kurulunu hakl\u0131 olarak diken \u00fcst\u00fcnde tutacak.", "\u00d6zellikle yabanc\u0131 maddelerin sahaya at\u0131lmas\u0131n\u0131 \u00f6nleyici tedbirleri almalar\u0131 gerekir.", "Ayr\u0131ca taraftarlar\u0131n da kul\u00fcp y\u00f6netimine yard\u0131mc\u0131 olmas\u0131 laz\u0131m.", "Yanl\u0131\u015f yoldalar Gazetelerde \u00e7\u0131kan bir habere g\u00f6re G.Sarayl\u0131 futbolcular Lincoln ile \u00f6nceki kupa ma\u00e7\u0131nda tats\u0131z bir olay ya\u015fayan Fenerbah\u00e7e kalecisi Volkan\u2019\u0131n elini s\u0131kmama karar\u0131 almalar\u0131n\u0131 yanl\u0131\u015f bir y\u00f6ntem olarak g\u00f6r\u00fcyorum.", "\u00dcstelik, bu futbolcular haziran ay\u0131ndan ba\u015flayarak Avrupa \u015eampiyonas\u0131\u2019nda Milli Tak\u0131m\u2019da birlikte olmayacaklar m\u0131?", "Nas\u0131l birbirlerinin y\u00fcz\u00fcne bakacaklar?", "Kan\u0131mca \u00f6nemli olan yol k\u00fcsme de\u011fil, ileti\u015fim kurmakt\u0131r.", "Hepimizin ba\u015fka canl\u0131larda olmayan iki \u00f6nemli avantaj\u0131 var.", "Konu\u015fma ve d\u00fc\u015f\u00fcnme.", "Bu avantaj\u0131 diyalo\u011fa d\u00f6n\u00fc\u015ft\u00fcrmek en sa\u011fl\u0131kl\u0131 yol olur.", "Sa\u011fduyu ile hareket etmelerini \u00f6neririm.", "\u00d6fkeyle kalkan Hani bir atas\u00f6z\u00fc vard\u0131r; \"\u00d6fkeyle kalkan zararla oturur\" diye.", "Belki bu olay Volkan\u2019\u0131 pozitif y\u00f6nde motive edebilir.", "Hele Lincoln bu konuda herkesten daha duyarl\u0131 olmal\u0131.", "Hakemlere ve meslekta\u015flar\u0131na sayg\u0131 duymal\u0131d\u0131r.", "Futbol oyunu, sahada oynan\u0131r ve sahada sonu\u00e7lan\u0131r.", "Ma\u00e7\u0131n verdi\u011fi tansiyonla yap\u0131lan hareketler unutulmal\u0131.", "Sportmenli\u011fin temeli buradad\u0131r.", "Do\u011frusu \u00e7ok zor bir ma\u00e7 olacak.", "Bakars\u0131n\u0131z \u00e7ok kolay bir m\u00fcsabaka olur.", "Ancak \u00f6nemli olan, seyircilerden futbolculara kadar herkesin sportmence davranmas\u0131 ve oyun kurallar\u0131na sayg\u0131 g\u00f6stermeleridir.", "Futbol bir oyundur, sava\u015f de\u011fil."]}