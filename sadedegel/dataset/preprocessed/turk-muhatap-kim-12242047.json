{"sentences": ["T\u00fcrk muhatap kim?", "9 A\u011fustos 2009 PAYLA\u015e Yorum yaz A ADALET ve Kalk\u0131nma Partisi, DTP ile g\u00f6r\u00fc\u015fmeye devam etsin mi?", "<br><br>Akan kan\u0131 durdurmaya hizmet edecekse neden olmas\u0131n?", "Ortada bir K\u00fcrt meselesi varsa -ki var.", "H\u00fck\u00fcmetin K\u00fcrt muhatab\u0131 hatta muhataplar\u0131 olmas\u0131 do\u011fal.", "Dolay\u0131s\u0131yla bu soruya tak\u0131l\u0131p kalmak abesle i\u015ftigal.", "Ve fakat daha can yak\u0131c\u0131 ve simetrik soru da belli.", "K\u00fcrt meselesinin T\u00fcrk muhatab\u0131 kimdir?", "\u201cH\u00fck\u00fcmet\u201d desek hem yersiz ka\u00e7ar.", "Hem de bence iktidar partisi bile korkar.", "O y\u00fczden t\u0131pk\u0131 K\u00fcrt muhatapta oldu\u011fu gibi.", "T\u00fcrk muhatab\u0131 da TBMM\u2019de aramak \u015fartt\u0131r.", "Bu mant\u0131kla Adalet ve Kalk\u0131nma Partisi\u2019nin.", "K\u00fcrt sorunundaki T\u00fcrk muhatab\u0131 CHP, MHP ve DSP\u2019dir.", "* * * Ba\u015fbakan parti lideri s\u0131fat\u0131yla DTP ile g\u00f6r\u00fc\u015ft\u00fc, iyi etti.", "\u015eimdi s\u0131ran\u0131n T\u00fcrk muhataplar\u0131na gelmi\u015f olmas\u0131 laz\u0131m.", "Ama Ba\u015fbakan MHP\u2019yi tamamen sildi att\u0131.", "CHP ile g\u00f6r\u00fc\u015fmemek i\u00e7in bahane ar\u0131yor.", "DTP ile temas K\u00fcrt sorununu \u00e7\u00f6zmeye yeter mi?", "Umar\u0131m, ama kesin cevab\u0131m yok, olamaz.", "Ne var ki Ba\u015fbakan CHP ve MHP ile g\u00f6r\u00fc\u015fmezse.", "\u00c7\u00f6z\u00fcm i\u00e7in en b\u00fcy\u00fck engeli eliyle \u00f6n\u00fcne koyar.", "\u00c7\u00fcnk\u00fc bu iki partinin oy toplam\u0131 iktidara e\u015fittir.", "\u0130ktidar kendi tabiriyle milli iradeye s\u0131rt \u00e7eviremez.", "* * * Muhalefetsiz K\u00fcrt \u00e7\u00f6z\u00fcm\u00fc ancak tek \u015fartla m\u00fcmk\u00fcnd\u00fcr; * H\u00fck\u00fcmet ABD bask\u0131s\u0131yla Kuzey Irakl\u0131 K\u00fcrt liderlerle bar\u0131\u015fmak zorundad\u0131r.", "* ABD\u2019nin 2010 y\u0131l\u0131nda \u00e7ekilmesinden sonra Irak\u2019taki muhataplar\u0131m\u0131z Barzani ve Talabani olacakt\u0131r.", "* Ama Pax Americana yani ABD bar\u0131\u015f\u0131n\u0131n PKK/DTP \u00e7izgisini de kapsamas\u0131 ihtimali h\u00fck\u00fcmeti korkutuyor.", "* Ba\u015fbakan, olas\u0131 oy kayb\u0131 endi\u015fesiyle, muhalefetin ve kamuoyunun bekledi\u011fi a\u00e7\u0131kl\u0131\u011f\u0131 sergileyemiyor.", "* Hissiyat\u0131m odur ki, i\u015fler sarpa sararsa, \u201cK\u00fcrt sorununu \u00e7\u00f6zecektim, ama muhalefete tak\u0131ld\u0131m\u201d kolayc\u0131l\u0131\u011f\u0131na ka\u00e7acak.", "* * * E\u011fer korktu\u011fum ba\u015f\u0131ma gelirse.", "O zaman hem PKK azacak hem de T\u00fcrk milliyet\u00e7ili\u011fi.", "Sivil darbeye bir ad\u0131m daha yakla\u015fm\u0131\u015f olaca\u011f\u0131z.", "Davet ediyorum \u00a0 ERGENEKON fantezileri yaz s\u0131ca\u011f\u0131nda pek ilgimi \u00e7ekmiyor.", "Yine de sab\u0131rl\u0131 arkada\u015f ve meslekta\u015flardan gelen telefonlar marifetiyle.", "Bu kez de rak\u0131-bal\u0131k muhabbeti vesilesiyle iddianameye girdi\u011fimi \u00f6\u011frendim.", "San\u0131r\u0131m 2007 k\u0131\u015f\u0131yd\u0131.", "Park Fora\u2019da neredeyse be\u015f benzemez isim bir araya geldik, konu\u015ftuk, e\u011flendik.", "Yal\u00e7\u0131n K\u00fc\u00e7\u00fck Hoca isimleri ad ve soyad\u0131 ba\u015f harfleriyle g\u00fcnl\u00fc\u011f\u00fcne not etmi\u015f, 14 \u015eubat diye tarih d\u00fc\u015fm\u00fc\u015f.", "Savc\u0131l\u0131k isimleri yaz\u0131p soyad\u0131n\u0131 saklam\u0131\u015f.", "Oysa a\u00e7\u0131klamakta hi\u00e7bir sak\u0131nca yok.", "O gece masada Yal\u00e7\u0131n K\u00fc\u00e7\u00fck d\u0131\u015f\u0131nda, DYP Genel Ba\u015fkan\u0131 Mehmet A\u011far, o d\u00f6nemdeki Genel Ba\u015fkan Yard\u0131mc\u0131s\u0131 Timur G\u00fcrgan, ATO Ba\u015fkan\u0131 Sinan Ayg\u00fcn ve Yi\u011fit Bulut vard\u0131.", "O masadakiler l\u00fctfen bu yaz\u0131y\u0131 a\u00e7\u0131k davet kabul etsin.", "En k\u0131sa zamanda yeniden bulu\u015fup muhabbet edelim.", "Yal\u00e7\u0131n Hoca ile Mehmet A\u011far\u2019\u0131n sohbeti u\u011fruna.", "Sinan Bey\u2019i bile kald\u0131rabilirim.", "San\u0131yorum."]}