{"sentences": ["Kamu borcunu d\u00fc\u015f\u00fcrmek o kadar da \u00f6nemli de\u011fildir 27 \u015eubat 2013 PAYLA\u015e Yorum yaz A AKP h\u00fck\u00fcmetinin s\u0131k\u0131 s\u0131k\u0131ya sar\u0131ld\u0131\u011f\u0131 ekonomi politikas\u0131n\u0131 tek c\u00fcmlede \u00f6zetle deseniz \u201cKamu Borcunun Milli Gelire Oran\u0131n\u0131\u201d d\u00fc\u015f\u00fcrmektir derim.", "Ekonomi y\u00f6netimi buna \u00e7ok \u00f6nem vermektedir.", "O kadar ki, bu u\u011furda yanl\u0131\u015f ad\u0131mlar atmaktan da \u00e7ekinmiyor, sonra da \u00f6zelle\u015ftirme ihalelerini \u201cucuza gitti\u201d diye iptal ediyorlar.", "Bir ba\u015fka \u00f6rnek, Bo\u011fazi\u00e7i \u00fczerine yap\u0131lacak \u00fc\u00e7\u00fcnc\u00fc k\u00f6pr\u00fcn\u00fcn finansman\u0131 konusudur.", "\u0130stanbul\u2019u b\u00fcy\u00fctmek i\u00e7in d\u00fc\u015f\u00fcn\u00fclen \u015fehri Kuzey\u2019e kayd\u0131rma stratejisinin iki \u00f6nemli projesinden biri (di\u011feri yeni havaliman\u0131d\u0131r) olan bu yeni k\u00f6pr\u00fcn\u00fcn in\u015fas\u0131 \u201cYap-\u0130\u015flet-Devret\u201d modeli ile bir \u00f6zel firmaya ihale edildi.", "Ancak bu firma ihtiyac\u0131 olan krediyi bulamad\u0131.", "Bankalar projeyi, kredilendirmeye de\u011fecek kadar k\u00e2rl\u0131 g\u00f6rmediler ve Hazine garantisi istediler.", "Bunun \u00fczerine, \u015fartname de\u011fi\u015ftirildi, k\u00f6pr\u00fc ge\u00e7i\u015f \u00fccreti 3 dolara (bug\u00fcn 1.", "7 dolar) \u00e7\u0131kar\u0131ld\u0131 ve g\u00fcnde 135 000 ara\u00e7 ge\u00e7i\u015fi, yani g\u00fcnde 405 000 dolar h\u00e2s\u0131lat i\u00e7in Hazine garantisi verildi.", "Bu da son derece sak\u0131ncal\u0131 olan bir kamu borcunu d\u00fc\u015f\u00fck g\u00f6stermek i\u00e7in tipik bir \u201cger\u00e7e\u011fin etraf\u0131ndan dola\u015fma\u201d manevras\u0131d\u0131r.", "\ufffd HAZ\u0130NE GARANT\u0130S\u0130,KAMU BORCU DEMEKT\u0130R Hazine, kendisi de bor\u00e7lanarak (hem de daha d\u00fc\u015f\u00fck faizle) k\u00f6pr\u00fc in\u015fa edecek paray\u0131 bulabilir.", "Karayollar\u0131 idaresi de bu k\u00f6pr\u00fcy\u00fc ihale yoluyla \u00f6zel bir firmaya in\u015fa ettirebilir.", "K\u00f6pr\u00fc bittikten sonra i\u015fletmesini de (bak\u0131m, onar\u0131m, para toplama v.s.) de ayn\u0131 firmaya verebilir.", "Ama bu yol tercih edilmiyor, \u00e7etrefilli bir yolla ihaleyi alana finansman sa\u011flan\u0131yor.", "Niye?", "Bu suretle Kamu Borcu artmam\u0131\u015f olacak ve Kamu Borcunun, Milli Gelire oran\u0131 d\u00fc\u015f\u00fck kalacakt\u0131r.", "H\u00e2lbuki bir borcun geri \u00f6denmesine garanti vermek, veren i\u00e7in bir y\u00fck\u00fcml\u00fcl\u00fckt\u00fcr.", "Bu y\u00fck\u00fcml\u00fcl\u00fck bilan\u00e7oda do\u011frudan g\u00f6z\u00fckmez ama eklerinde yer al\u0131r.", "Reyting \u015firketi de bunu mutlaka hesaba katar.", "\u00dcLKE ZENG\u0130NLE\u015eT\u0130K\u00c7E, KAMU BORCUNUN M\u0130LL\u0130 GEL\u0130RE ORANI ARTAR Bir \u00fclke zenginle\u015ftik\u00e7e maddi ve mali sermaye birikimi artar.", "Zaten mali sermaye (finansal kapital), maddi sermayenin (fiziksel kapital) ayna g\u00f6r\u00fcnt\u00fcs\u00fcd\u00fcr.", "Mali sermaye birikimine de \u201cfinansal derinlik\u201d denir.", "\u00dclkelerin finansal derinli\u011fi artt\u0131k\u00e7a, kamu bor\u00e7lar\u0131n\u0131n milli gelire oran\u0131 kendili\u011finden y\u00fckselir.", "Yanl\u0131\u015fl\u0131k, finansal derinlik art\u0131\u015f\u0131ndan daha fazla kamu borcu yaratmakt\u0131r.", "Benim yapabildi\u011fim hesaplara g\u00f6re, T\u00fcrkiye\u2019nin kamu borcunun milli gelire oran\u0131 1950-1970 aras\u0131nda y\u00fczde 15, sonraki y\u0131llarda ise y\u00fczde 25 dolay\u0131ndad\u0131r.", "Krizin ba\u015flad\u0131\u011f\u0131 2000\u2019de y\u00fczde 38\u2019dir.", "2001\u2019de deval\u00fcasyon y\u00fcz\u00fcnden y\u00fczde\u00a0 74 hesaplanm\u0131\u015ft\u0131r.", "Sonra kendili\u011finden d\u00fc\u015fm\u00fc\u015f ve h\u00fck\u00fcmetin \u201ctutkulu \u00f6zelle\u015ftirme\u201d politikalar\u0131yla da bug\u00fcn y\u00fczde 40\u2019\u0131n alt\u0131na inmi\u015ftir.", "H\u00e2lbuki zengin \u00fclkelerde bu oran y\u00fczde 90\u2019lar mertebesindedir.", "\ufffd Son S\u00f6z: Kamu borcunu b\u0131rak, \u00fclkenin d\u0131\u015f borcuna bak."]}