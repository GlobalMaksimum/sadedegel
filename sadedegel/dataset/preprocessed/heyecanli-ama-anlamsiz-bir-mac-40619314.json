{"sentences": ["Ama benim gibi s\u0131radan futbol seyircisine sorarsan\u0131z bunun bir tek anlam\u0131 var: \u201cAman gol yemeyelim, denk getirirsek bir tane atar, ma\u00e7\u0131 g\u00f6t\u00fcr\u00fcr\u00fcz!", "\u201d \u00a0* \u0130ki tak\u0131m da rakibe bask\u0131 yaparak oynamak istedi ki bu do\u011fru bir tercihti.", "\u00c7\u00fcnk\u00fc iki tak\u0131m\u0131n defans\u0131 da bask\u0131y\u0131 g\u00f6r\u00fcnce adeta kendini kaybediyor ve aya\u011f\u0131ndaki topu ne yapaca\u011f\u0131n\u0131 bilemiyor.", "Tudor\u2019un Serdar Aziz\u2019in sakatlanarak \u00e7\u0131kmas\u0131ndan sonra oyun d\u00fczenini de\u011fi\u015ftirmesine ne demeli, bilmiyorum.", "Sahaya \u00e7\u0131karken kurdu\u011fu taktik mi yanl\u0131\u015ft\u0131, sonra yapt\u0131\u011f\u0131 m\u0131?", "* Ma\u00e7\u0131n hakemine gelince: T\u00fcrkiye\u2019nin en iyi hakemi buysa, \u00e7ekiverin kuyru\u011funu gitsin.", "Janssen\u2019in att\u0131\u011f\u0131 golde faul filan yoktu.", "Denayer sar\u0131 yerine k\u0131rm\u0131z\u0131y\u0131 g\u00f6rmeliydi.", "Ayn\u0131 \u015fekilde Ozan Tufan da en az iki sar\u0131 kartl\u0131k hareketle ilk yar\u0131y\u0131 tamamlad\u0131.", "B\u00fct\u00fcn bunlar ma\u00e7\u0131n ilk yar\u0131s\u0131nda oldu.", "\u0130lk yar\u0131da hakem do\u011fru kararlar\u0131 verebilseydi \u00e7ok daha farkl\u0131 bir ikinci yar\u0131 izleyecektik, oras\u0131 kesin.", "* Galatasaray\u2019\u0131n ma\u00e7a bu kadar sinirli ba\u015flamas\u0131na anlam verememi\u015ftim.", "Ta ki Tudor\u2019un, Fenerbah\u00e7e kul\u00fcbesine ata\u011fa ge\u00e7mesine kadar!", "Belli ki Tudor, kafas\u0131nda bu ma\u00e7a herkesin verdi\u011finden daha ba\u015fka anlamlar vermi\u015f.", "Hem kendisini germi\u015f, hem oyuncular\u0131n\u0131.", "Bunun da Fenerbah\u00e7e\u2019nin i\u015fine yarad\u0131\u011f\u0131n\u0131 s\u00f6ylememe bilmiyorum gerek var m\u0131?", "* Hep merak ediyorduk, Gomis\u2019e bir \u015fey olur ve Galatasaray Eren\u2019e kal\u0131rsa ne olur diye.", "Yan\u0131t\u0131n\u0131 bu ma\u00e7ta ald\u0131k.", "Bir \u015fey olmuyor!", "Gomis, bu ma\u00e7\u0131n \u201cen \u00e7ok isteyen\u201d oyuncusuydu, neden \u00e7\u0131kart\u0131ld\u0131?", "Yan\u0131t\u0131n\u0131 san\u0131r\u0131m sadece Tudor biliyor.", "Ayn\u0131 soru Valbuena-Alper de\u011fi\u015fikli\u011fi i\u00e7in de sorulabilir.", "Neden \u00e7\u0131kt\u0131, Teknik Direkt\u00f6r\u2019\u00fcn akl\u0131nda ne vard\u0131?", "Giuliano neredeydi?", "MA\u00c7IN ADAMI: MAICON VE NEUSTADTER - D\u00dc\u015e\u00dcN\u00dcYORUM, doluya koyuyorum alm\u0131yor, bo\u015fa koyuyorum dolmuyor.", "\u0130lla birini se\u00e7ecek isek Maicon ile Neustadter ikilisini ortak oyuncu olarak se\u00e7ebiliriz."]}