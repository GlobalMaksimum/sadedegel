{"sentences": ["Amerikan Hastal\u0131k Kontrol Merkezi (CDC) Kas\u0131m ve Aral\u0131k 2013'de domuz gribi pdm09 (pH1N1) virus enfeksiyonlar\u0131ndaki art\u0131\u015f konusunda uyar\u0131da bulundu.", "Hastal\u0131\u011f\u0131n gen\u00e7 ve orta ya\u015fl\u0131lar\u0131 etkiledi\u011fi ve orta-a\u011f\u0131r klinik \u015fiddette oldu\u011fu bildirildi.", "Virus, \u015fu andaki bilgilere g\u00f6re 2009 salg\u0131n\u0131 ile ayn\u0131 \u00f6zellikleri ta\u015f\u0131maktad\u0131r, daha bula\u015f\u0131c\u0131 veya daha g\u00fc\u00e7l\u00fc olacak bir de\u011fi\u015fiklik ge\u00e7irdi\u011fine ili\u015fkin kan\u0131t yoktur.", "\u00dclkemizde de son ay i\u00e7inde artan sa\u011fl\u0131k merkezi ba\u015fvurular\u0131 enfeksiyonun \u00fclkemizi de etkiledi\u011fini d\u00fc\u015f\u00fcnd\u00fcrmektedir.", "\u0130nfluenza A(H1N1) hastal\u0131\u011f\u0131n\u0131n etkeni \u201cOrthomyxoviridae\u201d virus ailesine ait influenza virusudur.", "Virus \u00e7ekirde\u011findeki protein tipine g\u00f6re A, B ve C grubuna ayr\u0131l\u0131r.", "A ve B tipi insanda hastal\u0131k yapar.", "A tipi influenza virusu alyuvar h\u00fccrelerinin y\u00fczeyine ba\u011flanarak onlar\u0131 \u00e7\u00f6kt\u00fcr\u00fcr.", "Ayr\u0131ca bu virus solunum sisteminin mukus salg\u0131s\u0131nda bulunan viruslerin h\u00fccrelere tutunmas\u0131n\u0131 engelleyen n\u00f6raminik asiti par\u00e7alar ve solunum sistemine girerler.", "Virusun \u00e7ok h\u0131zl\u0131 mutasyon yetene\u011fi vard\u0131r.", "Bu h\u0131zl\u0131 de\u011fi\u015fim ba\u011f\u0131\u015f\u0131kl\u0131k sisteminden kurtulmalar\u0131na yard\u0131mc\u0131 olur.", "Tekrarlayan Influenza A salg\u0131nlar\u0131n\u0131n nedeni ba\u011f\u0131\u015f\u0131kl\u0131k sistemini kand\u0131rabilmelerine ba\u011fl\u0131d\u0131r.", "Influenza A (H1N1) 2009 y\u0131l\u0131nda ortaya \u00e7\u0131kt\u0131 ve daha once bilinen influenza viruslar\u0131na benzemedi\u011fi anla\u015f\u0131ld\u0131.", "Bula\u015f\u0131c\u0131l\u0131k Virus \u00f6ks\u00fcrme ve hap\u015f\u0131rma s\u0131ras\u0131nda yay\u0131lan tanecikler arac\u0131l\u0131\u011f\u0131yla yay\u0131l\u0131r.", "Kalabal\u0131k kapal\u0131 alanlarda k\u0131sa mesafe bile seyahat edip ba\u015fka ki\u015fiye ula\u015fabilir.", "Elden veya mikroplanm\u0131\u015f y\u00fczeyden do\u011frudan bula\u015fma olabilir.", "Hastal\u0131k seyri Belirtisiz seyredebilece\u011fi gibi, \u00f6l\u00fcmc\u00fcl sonu\u00e7lar da do\u011furabilir.", "Tipik belirtileri ani ba\u015flayan titreme, bo\u011faz a\u011fr\u0131s\u0131, nezle, kuru \u00f6ks\u00fcr\u00fck, ba\u015f ve kas a\u011fr\u0131s\u0131, halsizlik, bitkinliktir.", "Hastal\u0131\u011f\u0131n komplikasyonlar\u0131 (istenmeyen yan etkileri) virus nedenli zat\u00fcrre, kulak enfeksiyonu ve var olan kronik bir hastal\u0131\u011f\u0131n alevlenmesidir.", "S\u00fct \u00e7ocuklar\u0131nda , k\u00fc\u00e7\u00fck \u00e7ocuklarda, ya\u015fl\u0131larda ve ba\u011f\u0131\u015f\u0131kl\u0131\u011f\u0131 bask\u0131lanm\u0131\u015f ki\u015filerde a\u011f\u0131r ge\u00e7ebilir.", "\u00d6l\u00fcm nadiren ya\u015fl\u0131larda ve kronik hastal\u0131\u011f\u0131 olanlarda g\u00f6r\u00fclebilir.", "G\u00f6r\u00fclme S\u0131kl\u0131\u011f\u0131 Influenza (grip) d\u00fcnyan\u0131n her yerinde olabilir.", "Eri\u015fkinlerde y\u0131ll\u0131k g\u00f6r\u00fclme s\u0131kl\u0131\u011f\u0131 % 5-10, \u00e7ocuklarda % 20-30 dur.", "D\u00fcnyan\u0131n kuzey yar\u0131m k\u00fcresini Kas\u0131m- Nisan aylar\u0131 etkiler.", "Tropik b\u00f6lgelerde ya\u011fmurlu mevsimde daha s\u0131k olmak \u00fczere y\u0131l boyunca olabilir.", "Tan\u0131 Solunum yolundan s\u00fcr\u00fcnt\u00fc alarak virus antijenlerinin incelenmesine dayanan testlerin hassasiyeti y\u00fcksek de\u011fildir.", "Negatif test sonucu mikrobun olmad\u0131\u011f\u0131n\u0131 g\u00f6stermez.", "Salg\u0131n s\u0131ras\u0131nda belirtiler d\u00fc\u015f\u00fcnd\u00fcr\u00fcyorsa tedavi ba\u015flanmal\u0131d\u0131r.", "\u00d6nlemler Salg\u0131n zamanlar\u0131 kalabal\u0131k kapal\u0131 alanlarda bulunmaktan ka\u00e7\u0131nmal\u0131, a\u011f\u0131r solunum enfeksiyonu olan ki\u015filerde uzak durmal\u0131d\u0131r.", "S\u0131k el y\u0131kamak, hastal\u0131\u011f\u0131n bula\u015fmas\u0131n\u0131 engeller.", "Hasta ki\u015filer \u00f6ks\u00fcr\u00fcr veya hap\u015f\u0131r\u0131rken kollar\u0131n\u0131n arka taraf\u0131 veya bir bez ile y\u00fczlerini kapatmal\u0131 ve kar\u015f\u0131s\u0131ndaki ki\u015filere arkalar\u0131n\u0131 d\u00f6nmeye \u00e7al\u0131\u015fmal\u0131d\u0131rlar.", "Salg\u0131n zamanlar\u0131 solunum yolu enfeksiyonu olan ki\u015filer okula veya i\u015fyerine tam iyile\u015fmeden d\u00f6nmemelidirler.", "A\u015f\u0131lanma Amerikan hastal\u0131k kontrol merkezi 6 ay \u00fczerindeki herkesin a\u015f\u0131lanmas\u0131n\u0131 \u00f6nermektedir.", "\u015eu ana kadar grip a\u015f\u0131s\u0131 olmayanlar\u0131n a\u015f\u0131 yapt\u0131rmas\u0131nda yarar vard\u0131r.", "Tedavi Tedavi belirtilerin g\u00f6r\u00fclmesinden sobra ilk 48 saat i\u00e7inde ba\u015flarsa daha etkindir.", "Virus \u00f6ld\u00fcren a\u011f\u0131zdan oseltamivir veya solunum yoluyla al\u0131nan zanamivir kullan\u0131lmaktad\u0131r.", "\u00dclkemizde oseltamivir bulunmaktad\u0131r.", "Kaynaklar 1) Seasonal influenza and influenza A(H1N1) //www.", "who.", "int/ith/diseases/si_iAh1n1/en/ 2) Notice to Clinicians: Early Reports of pH1N1-Associated Illnesses for the 2013-14 Influenza Season //emergency.", "cdc.gov/HAN/han00359."]}