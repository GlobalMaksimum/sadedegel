{"sentences": ["Bayramda kilo almamak i\u00e7in 7 yol 2 Haziran 2019 PAYLA\u015e Yorum yaz A Herkes bayram\u0131n keyfini s\u00fcrmek i\u00e7in haz\u0131rlan\u0131yor.", "\u0130kramlar; pastalar, kurabiyeler ve di\u011fer cezbedici tatl\u0131lar.", "Ziyaret bol olunca tatl\u0131lardan uzak durmak da zorla\u015f\u0131yor.", "\u0130\u015fte bayramda abart\u0131ya ka\u00e7madan hayatta kalmak i\u00e7in size birka\u00e7 \u00f6neri.", "Sadece 25 gram!", "Genelde yeti\u015fkinlerin \u015feker al\u0131m\u0131n\u0131 g\u00fcnl\u00fck 25 gramla s\u0131n\u0131rland\u0131rmalar\u0131 \u00f6nerilir.", "Bu herhangi s\u0131radan bir g\u00fcn i\u00e7in bile zordur.", "Ancak \u015funu unutmay\u0131n: tek bir dilim baklavada yakla\u015f\u0131k 16 gram \u015feker vard\u0131r.", "Bu da g\u00fcnl\u00fck \u00f6nerilen \u015feker al\u0131m\u0131 dozunun yar\u0131s\u0131ndan fazla demek.", "Son 15 dakikada yiyin Teyzenizin kap\u0131s\u0131ndan i\u00e7eri girer girmez tatl\u0131lara ko\u015fmay\u0131n.", "Unutmay\u0131n, bayram\u0131n as\u0131l amac\u0131 aile ve arkada\u015flarla bir arada olmak.", "Ziyaretiniz ortalama 1 saatse, ilk 45 dakikay\u0131 konu\u015fmaya ve \u00f6zlem gidermeye ay\u0131r\u0131n.", "E\u011fer bu s\u00fcre i\u00e7inde biri size tatl\u0131 uzat\u0131rsa onlara biraz sonra alaca\u011f\u0131n\u0131z\u0131 s\u00f6yleyin.", "Zaten kalkman\u0131za yak\u0131n yiyece\u011finiz i\u00e7in \u00e7ok fazla yeme \u015fans\u0131n\u0131z da olmayacak.", "Ayr\u0131ca birinin size verdi\u011fi \u015feyi tamamen bitirmeniz gerekti\u011fini s\u00f6yleyen bir kural yok.", "Pastan\u0131n tad\u0131na bakabilirsiniz ama koca bir dilimi yemek zorunda de\u011filsiniz.", "\u0130\u00e7eceklere odaklan\u0131n Anl\u0131k olarak enerji kayna\u011f\u0131na ihtiya\u00e7 duydu\u011fumuzda \u015fekerli \u015feylere y\u00f6nelme e\u011filimi g\u00f6steririz.", "Ancak bunun yerine g\u00fczel demlenmi\u015f bir \u00e7ay veya kahveyle ba\u015flayabilirsiniz.", "Kafein size ihtiyac\u0131n\u0131z olan enerjiyi an\u0131nda sa\u011flayacak.", "Ancak \u00e7ok fazla t\u00fcketmemeye dikkat edin \u00e7\u00fcnk\u00fc kafein i\u00e7eren i\u00e7eceklerin fazlas\u0131 asabiyet ve susuzlu\u011fa neden olabilir.", "Se\u00e7im yap\u0131n Bayramlar gibi \u00f6zel g\u00fcnlerde irademiz bozulabilir.", "\u00d6nceden ne kadar yiyebilece\u011fimize karar vermek bize yard\u0131mc\u0131 olabilir.", "\u0130\u015fe sadece ger\u00e7ekten en \u00e7ok sevdi\u011finiz tatl\u0131lar\u0131 t\u00fcketip, normal bulduklar\u0131n\u0131z\u0131 yememeye \u00e7al\u0131\u015farak ba\u015flayabilirsiniz.", "Ger\u00e7ek \u00f6\u011f\u00fcnler t\u00fcketin \u00c7ok a\u00e7 oldu\u011fumuz zaman ne bulursak onu yeme e\u011filimi g\u00f6steririz.", "Oru\u00e7 tutarken de bu genelde tatl\u0131 oluyor.", "G\u00fcne sa\u011fl\u0131kl\u0131 bir \u00f6\u011f\u00fcn entegre etmeye \u00e7al\u0131\u015f\u0131n.", "Taba\u011f\u0131n\u0131z\u0131 meyve, sebze ve ya\u011fs\u0131z protein ile doldurun.", "Bunu yaparak o kadar tok hissedeceksiniz ki tatl\u0131ya yeriniz bile kalmayacak.", "Bol su i\u00e7in \u015eeker sizi susat\u0131r.", "V\u00fccudun susuz kalmas\u0131 da sizi bitkin ve uyu\u015fuk bir hale sokar.", "Bu da yeniden enerji kazanmak i\u00e7in sizi tatl\u0131 yemeye iter.", "Bu bir k\u0131s\u0131r d\u00f6ng\u00fcd\u00fcr.", "Bu y\u00fczden daha fazla su i\u00e7meyi hedefleyin.", "Bol su i\u00e7mek daha tok hissetmenizi de sa\u011flayacak.", "Yeteri kadar su i\u00e7ip i\u00e7medi\u011finizi anlaman\u0131n yollar\u0131ndan biri de tuvalete \u00e7\u0131kt\u0131ktan sonra rengine bakmakt\u0131r.", "\u0130drar\u0131n\u0131z\u0131n renginin \u015feffaf veya \u00e7ok a\u00e7\u0131k sar\u0131 olmas\u0131 gerekir.", "Hay\u0131r demeyi \u00f6\u011frenin Herkes size tatl\u0131 ikram edecek.", "Bundan \u00e7\u0131k\u0131\u015f yolu yok.", "Ancak insanlar sa\u011fl\u0131k konusunda art\u0131k daha bilin\u00e7li, bu y\u00fczden bir dilim daha kek istememenizi anlay\u0131\u015fla kar\u015f\u0131layacaklard\u0131r.", "E\u011fer bunu anlamayan biri \u00e7\u0131karsa ona bir sonraki bayramda deneyece\u011finize dair s\u00f6z verebilirsiniz!"]}