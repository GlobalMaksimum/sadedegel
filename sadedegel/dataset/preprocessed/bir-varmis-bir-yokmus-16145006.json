{"sentences": ["Bir varm\u0131\u015f, bir yokmu\u015f 27 Ekim 2010 PAYLA\u015e Yorum yaz A Bernd t\u00fcm zaman\u0131n\u0131 \u201cince\u201d i\u015flerle ge\u00e7irir, eski g\u00fcnlerdeki hareketli ya\u015fam\u0131n\u0131 \u00f6zler dururmu\u015f.", "Gel zaman git zaman\u2026 Bu Bernd\u2019e T\u00fcrkiye\u2019den teklif gelmi\u015f\u2026 \u201c\u0130stanbul\u2019da Be\u015fikta\u015f diye bir tak\u0131m var.", "Gel ba\u015f\u0131na ge\u00e7.", "Rak\u0131, bal\u0131k, \u015fi\u015f kebap kum gibi\u2026\u201d Be\u015fikta\u015f\u2019\u0131n durumunu sormu\u015f\u2026 \u201cAbi tak\u0131m asl\u0131nda \u00e7ok iyi.", "Bir iki transferle Avrupa\u2019da final oynar\u201d demi\u015fler.", "Kadroda kimlerin oldu\u011funu \u00f6\u011frenmek istemi\u015f.", "Her ya\u015f grubundan ensesi kula\u011f\u0131 yerinde 60 tane futbolcular\u0131n\u0131n oldu\u011funu, her birine asgari \u00fccret verseler baya\u011f\u0131 bir yek\u00fcn tuttu\u011funu s\u00f6ylemi\u015fler.", "Bizim garip Bernd mel mel bakm\u0131\u015f \u00f6nce, sonra da \u201cvard\u0131r bir bildikleri\u201d deyip basm\u0131\u015f imzay\u0131 s\u00f6zle\u015fmeye.", "\u00d6nce haz\u0131rl\u0131k kamp\u0131nda \u015f\u00fcphelenir gibi olmu\u015f.", "Quaresma ile Guti\u2019yi alm\u0131\u015flar.", "Bir iki ma\u00e7 b\u00f6yle idare etmi\u015fler.", "Az biraz daha g\u00f6z\u00fcn\u00fc a\u00e7\u0131nca y\u00f6netime \u201ch\u0131k-m\u0131k\u201d edecek olmu\u015f.", "Aurelio ile Fatih Tekke ile idare etmesini istemi\u015fler.", "\u201cYav Ba\u015fkan, kime g\u00fcvensem elimde kal\u0131yor.", "\u0130nan\u0131n defansta kimi oynataca\u011f\u0131m\u0131 \u015fa\u015f\u0131rd\u0131m\u201d demi\u015f.", "\u201c3 yerli 3 yabanc\u0131 stoperin, 4 kalecin var, bulduk\u00e7a bunuyorsun\u201d cevab\u0131n\u0131 alm\u0131\u015f.", "\u201cAma mama\u2026 yani \u015fey\u2026kem k\u00fcm\u2026\u201d derken Ba\u015fkan devam etmi\u015f.", "\u201cElinde 8 milyon Avroluk Tabata, y\u0131ll\u0131\u011f\u0131 3.", "5 milyonluk Nihat, Nobre var.", "Onlar\u0131 oynat\u201d diye de k\u00fckremi\u015f.", "\u201cBak, sana yaram\u0131yorsa ben fabrikaya, mesaiye g\u00f6t\u00fcrece\u011fim.", "Ona g\u00f6re haaa.", "\u201d.", "diye de tehdit edilmi\u015f.", "Garibim Schuster de boynunu b\u00fck\u00fcp denileni yapmaya \u00e7al\u0131\u015fm\u0131\u015f.", "Hepici\u011fini s\u0131rayla denemi\u015f\u2026 Hepici\u011fini s\u0131rayla oynatm\u0131\u015f\u2026 Olmam\u0131\u015f, \u00f6nleri arkaya, arkalar\u0131 \u00f6ne do\u011fru taram\u0131\u015f.", "Olmam\u0131\u015f.", "Gelen 3 \u00e7ekmi\u015f, giden 4.", "Hepici\u011fi ne h\u00fcnerleri varsa g\u00f6stermi\u015f.", "Kimisi \u0131ska ge\u00e7mi\u015f, kimisi bacak aras\u0131 yemi\u015f, kimisi de topa de\u011fil havaya kafa vurmu\u015f.", "Ele g\u00fcne rezil olmu\u015f en nihayetinde bizim Bernd.", "En \u00e7ok da Hiddink\u2019e\u2026 Almanya, Azerbaycan yenilgilerinden sonra kuyru\u011fu tutu\u015fmu\u015fcas\u0131na Evliya \u00c7elebi gibi o ma\u00e7 senin, bu ma\u00e7 senin dolan\u0131p dururken ne gere\u011fi vard\u0131 Kayseri\u2019ye u\u011frayacak\u2026?", "\u00c7ok utanm\u0131\u015f Hollandal\u0131dan \u00e7oookk\u2026 \u0130\u015fin \u00f6z\u00fcne gelirsek; Maalesef Be\u015fikta\u015f\u2019\u0131n omurgas\u0131 yok.", "Quaresma ile Guti oynad\u0131\u011f\u0131nda di\u011ferleri de \u201cimana gelip kapasitelerini a\u015f\u0131yorlar\u201d ise de, bu ikili yedikleri tekmelerden sonra bitap d\u00fc\u015f\u00fcp sakatland\u0131klar\u0131ndan hepten acemileri oynuyorlar.", "Zaten bir tanesi ge\u00e7en seneyi pas ge\u00e7mi\u015fti.", "Di\u011ferinin ise y\u0131ll\u0131k ma\u00e7 ortalamas\u0131 14-15.", "Men\u00fcdeki ana yemek de\u011filler yani.", "Bir bak\u0131ma \u201ckrem \u015fanti\u201d gibiler.", "\u0130tiraf etmek gerekiyor ki Be\u015fikta\u015f\u2019\u0131n transferlere ihtiyac\u0131 var.", "\u00d6yle \u00e7ok fazla de\u011fil; 3 tanecik.", "Bir tanesi geri d\u00f6rtl\u00fcn\u00fcn ortas\u0131na, Ferrari, Sivok, Zapo ve zipponun yerine.", "Bir tanesi ortan\u0131n ortas\u0131na, Tabata\u2019n\u0131n yerine.", "Di\u011feri de Bobo\u2019nun yan\u0131na\u2026 \u00d6yle b\u00f6yle de\u011fil.", "Bu al\u0131nacaklar ge\u00e7en senekiler gibi de\u011fil, Guti ve Quaresma ayar\u0131nda olmal\u0131.", "Tak\u0131m\u0131n iskeletini, omurgas\u0131n\u0131 olu\u015fturabilmeli.", "Sakatlanmamal\u0131.", "30 ma\u00e7\u0131n 25\u2019inde oynayabilmeli.", "Yemek yap\u0131p, s\u00f6k\u00fck dikebilmeli.", "\u00c7\u00f6ps\u00fcz \u00fcz\u00fcm olmal\u0131.", "A\u00e7\u0131k\u00e7as\u0131 transfer edilmeye, Be\u015fikta\u015f da oynamaya lay\u0131k olmal\u0131\u2026 B\u00f6yle 3 futbolcu bulunur mu bilmem\u2026 Ama bulurlarsa e\u011fer, siz seyreyleyin g\u00fcmb\u00fcrt\u00fcy\u00fc.", "E\u015fantiyondan \u015fi\u015fkinlik yapan en az 8 futbolcu babas\u0131n\u0131n evine d\u00f6ner art\u0131k.", "Allah vere de nafakay\u0131 fazla istemeseler."]}