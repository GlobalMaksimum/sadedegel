{"sentences": ["Sa\u00e7 modelinizi se\u00e7erken dergilere, TV programlar\u0131na bakarak de\u011fil y\u00fcz, v\u00fccut \u015feklinize\u00a0uyumlu olana karar verin.", "Daha \u00f6nce ba\u015fkas\u0131nda be\u011fendi\u011fimiz modelin bizde ayn\u0131 durmad\u0131\u011f\u0131n\u0131 hepimiz \u00fcz\u00fclerek g\u00f6rm\u00fc\u015f\u00fczd\u00fcr.", "Kuaf\u00f6r\u00fcn\u00fczle bu konuyu konu\u015fmadan modele karar vermeyin.", "\u0130yi bir sa\u00e7 modeli,\u00a0ya\u015fam \u015fekli, ki\u015fili\u011finiz, sa\u00e7 dokunuz ile uyumlu olmal\u0131d\u0131r.", "Ba\u015f\u0131n\u0131z\u0131n b\u00fcy\u00fckl\u00fc\u011f\u00fc,\u00a0v\u00fccut oran\u0131 sa\u00e7 modeliyle dengede olmal\u0131d\u0131r.", "Sa\u00e7 stiliniz giyim tarz\u0131n\u0131zla uyumlu olmal\u0131d\u0131r.", "Y\u00fcz hatlar\u0131n\u0131z ya\u015f\u0131n\u0131zla beraber nas\u0131l de\u011fi\u015fiyorsa sa\u00e7 modeliniz de de\u011fi\u015fen moda anlay\u0131\u015f\u0131na, ya\u015f\u0131n\u0131za uyumlu ve g\u00fcncel olmal\u0131d\u0131r.", "\u00d6rne\u011fin; k\u0131sa boylu kad\u0131nlar \u00e7ok uzun ve a\u015f\u0131r\u0131 hacimli sa\u00e7lardan uzak durmal\u0131, kilo fazlas\u0131 olanlar boyun hizas\u0131n\u0131 ge\u00e7meyen sa\u00e7 modellerini tercih etmelidir.", "Asimetrik kesimli sa\u00e7lar daha uzun ve gen\u00e7 bir hava verir.", "Do\u011fal k\u0131v\u0131rc\u0131k sa\u00e7lar ba\u015f\u0131n \u00fcst k\u0131sm\u0131na uzunluk eklerken boynu g\u00f6steren k\u0131sa sa\u00e7lar ise uzun bir g\u00f6r\u00fcnt\u00fc yarat\u0131rlar ve boynu daha da uzun g\u00f6sterirler.", "Ayn\u0131 \u015fekilde, tepeden toplanm\u0131\u015f topuzlar da uzun bir g\u00f6r\u00fcnt\u00fc yarat\u0131r.", "Y\u00fcz \u015feklimize g\u00f6re sa\u00e7 modeli se\u00e7mek Y\u00fcz \u015fekillerini temelde 4 ana grupta toplayabiliriz.", "Oval y\u00fcz: Y\u00fcz \u015fekliniz oval ise \u015fansl\u0131s\u0131n\u0131z demektir, ideal y\u00fcz \u015feklidir.", "Dengelidir, bu sebeple uzun veya k\u0131sa pek \u00e7ok modeli rahat\u00e7a kullanabilirsiniz.", "Yuvarlak y\u00fcz: Dolgun yanaklar, yuvarlak \u00e7ene yap\u0131s\u0131 vard\u0131r.", "Y\u00fcz geni\u015fli\u011fi ve uzunlu\u011fu birbirine yak\u0131nd\u0131r.", "Bundan dolay\u0131 y\u00fcz\u00fc uzatarak dengeleyen modeller tercih edilmelidir.", "Orta uzunlukta sa\u00e7 modelleri kullan\u0131labilir.", "Uzun modellerde \u00e7ene hizas\u0131nda ba\u015flayan katl\u0131 kesimler, asimetrik kesimler, \u00e7apraz kak\u00fcller, tepeden kabar\u0131k modeller daha dengeli bir g\u00f6r\u00fcn\u00fcm yarat\u0131r.", "Kare y\u00fcz: Geni\u015f al\u0131n, geni\u015f elmac\u0131k kemikler ve g\u00fc\u00e7l\u00fc \u00e7ene yap\u0131s\u0131 vard\u0131r.", "Y\u00fczde belirgin k\u00f6\u015feler vard\u0131r.", "Bunu yumu\u015fatmak ve y\u00fcz\u00fc dengelemek amac\u0131yla farkl\u0131 kesimler se\u00e7ilebilir.", "Dalgal\u0131 modeller g\u00f6r\u00fcn\u00fcm\u00fc yumu\u015fat\u0131r, uzun katl\u0131 kesimler y\u00fcz\u00fcn keskin a\u00e7\u0131lar\u0131n\u0131 azalt\u0131r.", "K\u0131sa katl\u0131 bob kesimler ya da yandan ayr\u0131lm\u0131\u015f kak\u00fcller tercih edilebilir.", "Sa\u00e7\u0131n tepe b\u00f6l\u00fcm\u00fcne vol\u00fcm verilebilir.", "\u00dc\u00e7gen y\u00fcz: Geni\u015f al\u0131n ve elmac\u0131k kemikleri, dar \u00e7ene yap\u0131s\u0131 vard\u0131r.", "Y\u00fcz\u00fc dengelemek i\u00e7in al\u0131n k\u0131sm\u0131n\u0131 daraltan, \u00e7ene k\u0131sm\u0131n\u0131 g\u00fc\u00e7lendiren modellere ihtiya\u00e7 duyars\u0131n\u0131z.", "Aln\u0131 daraltmak i\u00e7in kak\u00fcll\u00fc modeller, \u00e7ene \u00e7evresine dolgunluk sa\u011flayan bob ve lob kesimler, \u00e7ene hizas\u0131ndan katl\u0131, dolgunluk veren modeller, dalgalar, bukleler, yandan ayr\u0131lm\u0131\u015f pixie kesimler kullan\u0131labilir.", "Ayr\u0131ca y\u00fcze do\u011fru taranan sa\u00e7lar daha g\u00fczel bir g\u00f6r\u00fcn\u00fcm sa\u011flar.", "https://www."]}