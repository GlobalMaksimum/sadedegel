{"sentences": ["Yaza stil girelim 10 Mart 2019 PAYLA\u015e Yorum yaz A Bahara ad\u0131m att\u0131\u011f\u0131m\u0131z \u015fu g\u00fcnlerde kal\u0131n k\u0131yafetleri yava\u015f yava\u015f gard\u0131roba koyarken, mevsime uygun k\u0131yafetleri giymeye ba\u015fl\u0131yoruz.", "Peki yaz mevsiminde neler giyece\u011fiz.", "Stil sahibi ve etkileyici bir g\u00f6r\u00fcn\u00fcm kazanmak i\u00e7in do\u011fru k\u0131yafetleri se\u00e7mek \u015fart.", "Yaz sezonunda trend par\u00e7alarla taze ve haval\u0131 bir giyim tarz\u0131 benimseyebilirsiniz.", "Yaz mevsiminde hem \u015f\u0131k hem rahat ve zarif g\u00f6r\u00fcnmenizi sa\u011flayacak detaylar \u00f6nemli.", "Yaza 9 stil ipucuyla girmeye ne dersiniz?", "1-Geni\u015f ve uzun man\u015fetler.", "2-Omuz a\u00e7\u0131kta kalacak \u00fcstler.", "3-Hacimli b\u00fcy\u00fck kollar.", "(Kol u\u00e7lar\u0131nda renkli fiyonklar) 4-Belde dekolte.", "(V\u00fccuduna g\u00fcvenenler i\u00e7in) 5-Pantolon pa\u00e7alar\u0131nda ba\u011flama detaylar\u0131 veya pa\u00e7alar lastikli.", "6-Pantolon pa\u00e7alar\u0131nda \u00f6nde y\u0131rtma\u00e7lar.", "(\u00d6zellikle dar pa\u00e7alar) 7- Rugan devam.", "8- Fiyonklu terlik ve babetler.", "9- Uzun u\u00e7u\u015fan elbiseler.", "SAN\u0130YE G\u00d6K\u00c7E \u0130LE 5 SORU 5 CEVAP Gen\u00e7 tasar\u0131mc\u0131 Saniye G\u00f6k\u00e7e At\u00f6lyeNo6\u2019y\u0131 kurarak moda sekt\u00f6r\u00fcne h\u0131zl\u0131 bir giri\u015f yapt\u0131.", "G\u00f6k\u00e7e, \u201cGiyildi\u011finde i\u00e7inde rahat hissedebilece\u011fi, y\u00fcksek kaliteli, farkl\u0131 ve ula\u015f\u0131labilir \u00fcr\u00fcnler olmas\u0131, tasar\u0131mlar\u0131m\u0131 haz\u0131rlarken \u00f6nem verdi\u011fim noktad\u0131r\u201d diyor.", "Moda yolculu\u011funuz nas\u0131l ba\u015flad\u0131?", "Asl\u0131nda modaya olan ilgim k\u00fc\u00e7\u00fck ya\u015fta ba\u015flad\u0131.", "Diki\u015fe olan ilgim nedeni ile \u00f6\u011frencilik y\u0131llar\u0131mda bir diki\u015f at\u00f6lyesinde \u00e7al\u0131\u015fmaya ba\u015flad\u0131m.", "Bu sayede tekstil sekt\u00f6r\u00fcne ilk ad\u0131m\u0131 att\u0131m.", "2008\u2019de Laselle International Academy\u2019den mezun olduktan sonra bir s\u00fcre \u00e7e\u015fitli markalar\u0131n tasar\u0131m departman\u0131nda \u00e7al\u0131\u015ft\u0131m.", "Hemen hemen modan\u0131n her alan\u0131nda deneyim kazand\u0131ktan sonra 10 y\u0131ll\u0131k bilgi ve tecr\u00fcbem ile 2016\u2019da kendi markam olan At\u00f6lyeNo6\u2019y\u0131 kurdum.", "Tasar\u0131mlar\u0131n\u0131z da \u00f6ncelikler nelerdir?", "Kuma\u015f ve diki\u015f kalitesine \u00e7ok \u00f6nem veriyorum.", "\u00d6ncelikle se\u00e7ilen malzeme, kuma\u015f ve i\u015f\u00e7ilik kaliteli olmal\u0131.", "Kullan\u0131lan metaryellerin en iyisini se\u00e7meye \u00e7al\u0131\u015f\u0131yoruz.", "Ve kal\u0131pland\u0131rma.", "Giyildi\u011finde i\u00e7inde rahat hissedebilece\u011fi, y\u00fcksek kaliteli, farkl\u0131 ve ula\u015f\u0131labilir \u00fcr\u00fcnler olmas\u0131 tasar\u0131mlar\u0131m\u0131 haz\u0131rlarken \u00f6nem verdi\u011fim \u00f6ncelikler.", "Tasar\u0131mlar\u0131n\u0131z\u0131n ilham kayna\u011f\u0131?", "Her konuda sorgulayan ve ara\u015ft\u0131ran bir yap\u0131m var.", "Tasar\u0131mlar\u0131mda her zaman bir duygu olmas\u0131 gerekti\u011fine inan\u0131r\u0131m.", "Ya\u015fad\u0131klar\u0131m, beni etkileyen unsurlar; sevin\u00e7ler, ac\u0131lar, zul\u00fcmler veya iyilikler.", "Duygu durumumu etkileyen her \u015fey tasar\u0131mlar\u0131ma ilham olur.", "2019 yaz sezonunda bizleri neler bekliyor?", "Ba\u015ftan a\u015fa\u011f\u0131 canl\u0131 renklerin hakim oldu\u011fu bir yaz sezonu bizleri bekliyor.", "Kabar\u0131k kollar, b\u00fcy\u00fck ve abart\u0131l\u0131 romantik f\u0131rf\u0131rlar.", "Benim de koleksiyonumda yer verdi\u011fim kargo pantolonlar.", "G\u00f6kku\u015fa\u011f\u0131n\u0131 and\u0131ran renkli ve boyal\u0131 (batik) giysiler.", "Renklerde ise sar\u0131, k\u0131rm\u0131z\u0131, pembe ve canl\u0131 mercan \u00f6n planda.", "Ve tabi yaz\u0131n habercisi olmazsa olmaz beyaz.", "Kad\u0131nlar\u0131m\u0131za al\u0131\u015fveri\u015fe \u00e7\u0131kt\u0131klar\u0131nda nelere dikkat etmelerini \u00f6nerirsiniz?", "\u00d6ncelikle v\u00fccutlar\u0131n\u0131 iyi tan\u0131malar\u0131n\u0131 ve v\u00fccut tiplerine g\u00f6re giysi se\u00e7melerini \u00f6neririm.", "\u0130yi hissetmek ve g\u00fczel g\u00f6r\u00fcnmek her kad\u0131n\u0131n hakk\u0131."]}