{"sentences": ["Birincisi, Aykut Kocaman\u2019\u0131n tak\u0131m\u0131 oldu\u011fu; ikincisi de kaybetmemenin yollar\u0131n\u0131 \u00f6\u011frenmi\u015f olduklar\u0131d\u0131r.", "Evet Fenerbah\u00e7e\u2019de eksikler var.", "Var da, bu eksikler \u2018avantaj m\u0131, dezavantaj m\u0131\u2019 derseniz, bu sorunun cevab\u0131n\u0131 ma\u00e7 \u00f6ncesi bulmak hakikaten de zor bir durumdu.", "Merakla bekledi\u011fim tek \u015fey, h\u00fccum y\u00f6n\u00fcnden kuvvetli, bir o kadar da taraftarla co\u015fan futbolcular\u0131n say\u0131s\u0131n\u0131n fazla oldu\u011fu bir kadronun ne yapaca\u011f\u0131 idi.", "Konyaspor\u2019un oyun anlay\u0131\u015f\u0131 zaten belli: Tak\u0131m savunmas\u0131 ve etkili \u015fekilde h\u00fccuma \u00e7\u0131kmak.", "Gol pozisyonlar\u0131n\u0131 de\u011ferlendirebilecek \u00f6nemli isimlere sahipler ama her \u015feyden \u00f6nemlisi ilk d\u00fc\u015f\u00fcnceleri gol yemeden ma\u00e7\u0131 devam ettirmek.", "\u00d6zellikle deplasman oyunlar\u0131nda bu \u00f6zellikleri daha \u00e7ok \u00f6ne \u00e7\u0131k\u0131yor.", "Fenerbah\u00e7e ma\u00e7a istekli, gol bulma d\u00fc\u015f\u00fcncesini ilk dakikadan belli eden, pasla oyun kurmay\u0131 ve topa sahip olarak etkili olma felsefesiyle \u00e7\u0131kt\u0131.", "DO\u011eRU PAS, HIZLI OYUN Konya tak\u0131m\u0131n\u0131n oyun disiplini \u00fcst seviyede.", "Ancak bunu da hareketli, yak\u0131n, do\u011fru pas ve h\u0131zl\u0131 oyunla bozabilirsiniz ki bu konuda da sahadaki isimler aras\u0131nda iki isme b\u00fcy\u00fck i\u015f d\u00fc\u015f\u00fcyordu.", "Bu futbolcular Moses ve Valbuena idi.", "Bu ikilinin s\u00fcrekli de\u011fi\u015fim i\u00e7erisindeki oyunu arkada\u015flar\u0131na alan a\u00e7makla beraber, pozisyonlar\u0131n da olu\u015fmas\u0131nda avantaj sa\u011flad\u0131.", "\u0130lk 20 dakikal\u0131k b\u00f6l\u00fcmde her \u015fey istedi\u011fi gibi gitti.", "Pozisyonlar \u00fcretirken ayn\u0131 zamanda rakibin etkili olmas\u0131na da izin vermemeleri oyunun devam\u0131 i\u00e7in iyiye i\u015faretti.", "Asl\u0131nda gidi\u015fat\u0131 daha da iyiye g\u00f6t\u00fcren, k\u0131rm\u0131z\u0131 kart geli\u015fmesiydi ki, \u015fahsen hakemin bu karar\u0131na kat\u0131lmam m\u00fcmk\u00fcn de\u011fil.", "Karar merci oldu\u011fu i\u00e7in s\u00f6z\u00fcm olmaz ama k\u0131rm\u0131z\u0131 kart bu kadar kolay olmamal\u0131yd\u0131.", "TAM \u2018\u0130\u015eLER \u0130Y\u0130YE G\u0130D\u0130YOR\u2019 DERKEN.", "Jahovi\u00e7\u2019in k\u0131rm\u0131z\u0131 kart g\u00f6rmesiyle i\u015fler iyice Fenerbah\u00e7e lehine d\u00f6nd\u00fc derken 10 ki\u015fi kalan Konyaspor, ilk etkili geli\u015finde gol\u00fc buldu.", "Att\u0131klar\u0131 gol herhalde yukar\u0131da yazd\u0131klar\u0131m\u0131 teyit etti.", "Yenilen basit gol moralleri bozsa da Fenerbah\u00e7eli futbolcular gol i\u00e7in Konyaspor kalesini zorlamaya devam ettiler ve nihayetinde DirarJailson iklisiyle gol\u00fc buldular.", "AYKUT HOCA \u0130STED\u0130\u011e\u0130N\u0130 ALDI Fenerbah\u00e7e\u2019nin i\u015ftah\u0131 ve iste\u011fi ikinci yar\u0131da devam etti.", "\u00d6zellikle Valbuena bu d\u00f6nemde devreye \u00e7ok girdi.", "Konyaspor, bir ki\u015fi eksik oynamas\u0131na ra\u011fmen savunma anlay\u0131\u015f\u0131n\u0131 \u00e7ok iyi uygulad\u0131 ve Fenerbah\u00e7e\u2019yi her zaman dar alanda oynamaya zorlad\u0131.", "Rakiplerini \u00fczerlerine \u00e7ekerek oynarken ayn\u0131 zamanda p\u00fcsk\u00fcrtmeyi de ba\u015farabildiler.", "Ersun Yanal hoca de\u011fi\u015fikliklerle oyunun gidi\u015fat\u0131na katk\u0131 sa\u011flasa da, Fenerbah\u00e7eli futbolcular isteseler de, \u00e7abalasalar da ve etkili olsalar da neticeye gidemediler.", "Yakalanan pozisyonlar oldu ama bunlarda da kaleci Serkan ve son vuru\u015flardaki beceri fakt\u00f6r\u00fc \u00f6n plana \u00e7\u0131kt\u0131.", "D\u00fcn gerekeni yapan bir Fenerbah\u00e7e vard\u0131 sadece galibiyet gol\u00fc gelmedi.", "Aykut Kocaman hoca ne istedi\u011fini bildi\u011fi i\u00e7in, ba\u015flang\u0131\u00e7-devam ve biti\u015f stratejisini ona g\u00f6re kurmu\u015ftu.", "Ve d\u00fcn ma\u00e7 \u00f6ncesi planlad\u0131\u011f\u0131n\u0131 ma\u00e7 sonunda da almay\u0131 ba\u015fard\u0131."]}