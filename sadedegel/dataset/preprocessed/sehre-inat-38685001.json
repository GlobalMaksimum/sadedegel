{"sentences": ["\u015eehre inat 13 Ocak 2005 PAYLA\u015e Yorum yaz A \u015eehirde ya\u015faman\u0131n verdi\u011fi tuhaf bir kar\u0131\u015f\u0131m olu\u015fuyor zamanla insan\u0131n i\u00e7inde.", "Biraz gen kal\u0131nt\u0131lar\u0131, biraz do\u011fdu\u011fun toprak, biraz sezgi toplulu\u011fu, az hayal, bolca ger\u00e7ek, y\u0131\u011f\u0131nla g\u00fcr\u00fclt\u00fc pat\u0131rd\u0131, ye\u015fil \u00e7imenlere boylu boyunca yay\u0131l\u0131\u015f \u00f6zlemi ile bu tuhaf insan toplulu\u011funa boyun e\u011fip kat\u0131l\u0131\u015f.", "Son y\u0131llarda ben mi b\u00fcy\u00fcd\u00fcm haylice, yoksa \u015fehirde ya\u015famak m\u0131 zorland\u0131, karar veremiyorum!", "Ama g\u00fcn i\u00e7i sohbetlerde kar\u015f\u0131la\u015ft\u0131\u011f\u0131m her \u015fehir \u00fcyesinin, buralarda ya\u015famaktan mutsuz oldu\u011funu g\u00f6r\u00fcyorum.", "\u0130\u015f toplant\u0131lar\u0131 hep trafik problemi ile a\u00e7\u0131l\u0131yor.", "\u00c7\u00fcnk\u00fc insanlar her toplant\u0131ya ge\u00e7 kal\u0131yor.", "Sokakta merhaba dedi\u011fimiz tan\u0131d\u0131k y\u00fczlerle ikinci c\u00fcmle, \u015fehirden yak\u0131nmak oluyor.", "Bu yak\u0131n\u0131\u015flar, bizi nereye s\u00fcr\u00fckl\u00fcyor acaba?", "* * *Kazanmak egosu, biz \u015fehir mensuplar\u0131n\u0131 \u00f6ylesine kavram\u0131\u015f ki, kapanan s\u0131k\u0131 egonun ellerinde, hayaller bile sorgulan\u0131r olmu\u015f!", "Daha \u00e7ok kazanmak, daha iyi arabaya kurulmak, daha iyi ve daha \u00e7ok g\u00f6r\u00fcnmek.", "En evde oturmak, en evlerden ka\u00e7 tanesine sahip olmak.", "G\u00fclmemek ama g\u00fcl\u00fcms\u00fcyormu\u015f gibi yapmak.", "Sabah\u0131n en erkeninde uyanmaktan \u00f6lesiye ka\u00e7mak dururken, her g\u00fcn\u00fcn ayn\u0131s\u0131nda c\u0131rtlak bir \u2018\u00e7almaz olas\u0131 saatin\u2019 sevimsiz sesiyle uyanmak zorunda olmak.", "Halbuki hayalinde g\u00f6nl\u00fcn\u00fcn bir k\u0131\u015f sabah\u0131nda hayat\u0131n\u0131n doyas\u0131ya uyumakla sevi\u015fmek varken, kalkmak ve yeniden kazanmaya sava\u015fmak!", "Z\u0131rhlar\u0131m\u0131z\u0131 ku\u015fan\u0131p her erkeninde sabah\u0131n, g\u00f6ky\u00fcz\u00fcnle hi\u00e7 bak\u0131\u015fmadan g\u00f6zlerimiz, yola koyulmak.", "\u015eehrin s\u0131k\u0131\u015f\u0131k yollar\u0131nda kaybolmaya \u00e7\u0131kmak.", "K\u0131l\u0131\u00e7 kalkan ellerimizde, haydi aslanlar sald\u0131r\u0131n \u015fehre!", "* * * Oysa.", "Oysa neler f\u0131s\u0131ldar kula\u011f\u0131m\u0131za hayat inceden?", "Hi\u00e7 kimse duymaz korkmay\u0131nHi\u00e7 kimse sormaz size neden diyeB\u0131rak\u0131n aks\u0131n o k\u0131ymetli k\u00fc\u00e7\u00fck kelimeler i\u00e7inizeBir siz bileceksiniz hayallerinizin p\u0131r\u0131lt\u0131lar\u0131n\u0131 Bir \u00f6zel size parlayacak o an dolu dolu \u0130stedi\u011finizi doldurun bu k\u00fc\u00e7\u00fck hayal baloncu\u011fun i\u00e7ineA\u015fk koyun.", "Sizden de b\u00fcy\u00fck olsun \u00e7ekinmeyinZiyan\u0131 yok a\u011flaman\u0131n a\u015fkaZiyan\u0131 yok olmayacak u\u00e7lar olsun hayallerdeKime zarar kime ziyan kiG\u00f6nl\u00fcn\u00fcz\u00fc ho\u015f edin bir kere\u015eehrin t\u00fcm grili\u011fine kar\u015f\u0131n Siz p\u0131r\u0131l olun yollardaD\u0131\u015f\u0131n\u0131z kabuk gibi \u015fehrin olsun b\u0131rak\u0131n\u0130\u00e7iniz size \u00f6zel\u0130\u00e7iniz size g\u00fczelHi\u00e7 kimse duymaz korkmay\u0131n\u015eehre inat ba\u011f\u0131rs\u0131n i\u00e7iniz Siz g\u00fcl\u00fcmseyin ger\u00e7ek ger\u00e7ek Hayata bir hayali daha kat\u0131ls\u0131n sayenizdeSiz hayalinizin de\u011fi\u015fmez kahraman\u0131\u0130nan\u0131n daha dayan\u0131l\u0131r ger\u00e7eklereDinleyince hayat\u0131n hayali p\u0131r\u0131l anlar\u0131n\u0131.", "\u015eehirlere yenilmeden, i\u00e7inizi istedi\u011finiz renkle doldurun Diledi\u011finiz gibi.", "Payla\u015f\u0131mlarBeni bu derece romantik yapan ki\u015fiyi payla\u015fmak istedim.", "I\u015f\u0131n Karaca ve yeni keyifli alb\u00fcm\u00fc, \u0130\u00c7\u0130NDE A\u015eK VAR.", "Ben sorumlu de\u011filim bu romantiklikten, tamamen kendisi ve alb\u00fcm\u00fc haz\u0131rlayanlar sorumludur!", "\u00d6zellikle can\u0131m Sezen Aksu\u2019dan vurucu s\u00f6zlerle \u2018Yetinmeyi Bilir misin?", "\u2019 ve ruhunu ve kendini sevdi\u011fim \u00dcmit Say\u0131n\u2019dan, \u2018Kalbimin Soka\u011f\u0131\u2019.", "Dinlemenizi romantik\u00e7e \u00f6neririm."]}