{"sentences": ["Bulgaristan se\u00e7imine verilen deste\u011fin yans\u0131malar\u0131 17 Kas\u0131m 2007 PAYLA\u015e Yorum yaz A T\u00fcrk\u0130ye\u2019n\u0130n yo\u011fun g\u00fcndeminde yeterince irdelenmedi belki.", "K\u0131y\u0131s\u0131ndan k\u00f6\u015fesinden, ama \u00e7o\u011funlukla da siyasi yorumlar.", "Hani DTP\u2019nin g\u00fcndeme getirdi\u011fi \"Bulgaristan modeli\" a\u00e7\u0131klamas\u0131 sonras\u0131nda.", "Beylik laflar\u0131 seviyoruz ya!", "Kli\u015fecilik, kopyac\u0131l\u0131k.", "Her neyse.", "Oysa, \u00f6nceki hafta Bulgaristan\u2019da \u00e7ok \u00f6nemli bir se\u00e7im ger\u00e7ekle\u015fti.", "Mahalli y\u00f6neticilerin se\u00e7ildi\u011fi.", "Bu se\u00e7imde T\u00fcrklerin a\u011f\u0131rl\u0131kl\u0131 oldu\u011fu Hak ve \u00d6zg\u00fcrl\u00fckler Hareketi de (H\u00d6H) \u00f6nemli bir s\u0131nav verdi.", "Son 5 y\u0131ld\u0131r Bulgaristan politikas\u0131nda etkili olan ve \u00f6nemli ba\u015far\u0131lara imza atan H\u00d6H, yerel se\u00e7imlerde bir kez daha \"halk kantar\u0131\"na \u00e7\u0131kt\u0131.", "Kolay de\u011fil; bilinen zorluklar.", "Zaman zaman g\u00fcndeme getirilen haks\u0131z ele\u015ftiriler.", "Ona ra\u011fmen elde edilen ba\u015far\u0131.", "Halk\u0131n g\u00fcveninin kazan\u0131lmas\u0131.", "Bir se\u00e7imden daha y\u00fcz ak\u0131 ile \u00e7\u0131k\u0131lmas\u0131.", "Ge\u00e7en yerel se\u00e7imlerde Hak ve \u00d6zg\u00fcrl\u00fckler Hareketi\u2019nin kazand\u0131\u011f\u0131 Belediye say\u0131s\u0131 30\u2019du.", "Bu se\u00e7imde ciddi bir art\u0131\u015f; 41 Belediye.", "Biri B\u00fcy\u00fck\u015fehir.", "Ve di\u011fer rakamlar: H\u00d6H; Bulgaristan genelinde Belediye Meclis \u00fcyeliklerinde 2.", "parti konumuna y\u00fckseldi.", "3 Belediye\u2019de de H\u00d6H\u2019\u00fcn destekledi\u011fi adaylar ba\u015far\u0131l\u0131 oldu.", "Bu rakamlar\u0131 alt alta getirdi\u011finizde y\u00fckselen bir grafik dikkat \u00e7ekiyor.", "Ve bir ba\u015far\u0131 tablosu.", "Onun i\u00e7in Bulgaristan\u2019dan s\u00f6z ederken, ayr\u0131mc\u0131 bir yakla\u015f\u0131m de\u011fil, tam tersine oradaki b\u00fct\u00fcnle\u015fme ve dayan\u0131\u015fma \u00f6ne \u00e7\u0131kar\u0131lmal\u0131.", "Ve bunun sonras\u0131nda yarat\u0131lan dost ortam\u0131.", "Hizmetlerin halka daha etkin ula\u015f\u0131m\u0131.", "Yani.", "Problem, sanc\u0131 de\u011fil, aksine b\u00fct\u00fcnle\u015fme.", "Bir g\u00fczellikler manzumesi.", "Tabi elde edilen bu ba\u015far\u0131ya, T\u00fcrkiye\u2019den se\u00e7imler s\u0131ras\u0131nda Bulgaristan\u2019a kadar giderek destekte bulunan yurtta\u015flar\u0131m\u0131z\u0131n da b\u00fcy\u00fck katk\u0131s\u0131 oldu.", "Bir \u00e7o\u011fu ile konu\u015ftum.", "Bakt\u0131m ceplerinde benim se\u00e7im \u00f6ncesi yazd\u0131\u011f\u0131m yaz\u0131.", "Y\u00fcreklerinde farkl\u0131 bir heyecan ve sorumluluk.", "Y\u00fczlerinde ve g\u00f6z bebeklerinde bir ba\u015far\u0131ya ortak olman\u0131n keyfi.", "En \u00e7ok \u0130zmir ve Bursa\u2019dan ilgi oldu se\u00e7imlere.", ".", "\u00c7o\u011funlukla otob\u00fcsler; bir yandan bir hasretin bir \u00f6l\u00e7\u00fcde de olsa giderilmesine arac\u0131 oldu, bir yandan da bir yurtta\u015fl\u0131k gere\u011finin yerine getirilmesine.", ".", "Kimi g\u00fcn\u00fc birlik gitti geldi.", "Kimi birka\u00e7 g\u00fcn hasret giderdi.", "Hem de sonucu bekledi.", "\u015eimdi elbette bir ba\u015far\u0131 \u00f6yk\u00fcs\u00fc.", "\u015eimdi elbette y\u00fcreklerde farkl\u0131 bir mutluluk.", "Ve kilometrelerce yol katedenler de, elde edilen ba\u015far\u0131ya ortak olma sevinci.", "Bulgaristan\u2019a yerel se\u00e7imler sonras\u0131nda bu g\u00f6zl\u00fckle bakmak daha do\u011fru.", "S\u0131\u011f ve k\u0131s\u0131r tart\u0131\u015fmalar yerine.", "Soyda\u015flar\u0131m\u0131z da, Bulgaristan\u2019da H\u00d6H\u2019\u00fc destekleyenler de, o partinin temsilcileri de bunu istiyor.", "\u00d6nemli olan bu.", "Ger\u00e7ek ve gerekli olan da.", "Onlar\u0131n da katk\u0131s\u0131 oldu: Bulgaristan\u2019da ger\u00e7ekle\u015fen yerel se\u00e7imlerde Hak ve \u00d6zg\u00fcrl\u00fckler Hareketi\u2019nin elde etti\u011fi ba\u015far\u0131da T\u00fcrkiye\u2019den giden se\u00e7menlerin de katk\u0131s\u0131 oldu.", "\u00c7amdibi, Ye\u015filova, Mersinli, G\u00fcltepe, Gaziemir, Sarn\u0131\u00e7, G\u00f6rece ve bir\u00e7ok beldeden soyda\u015flar oy kullanmak i\u00e7in Bulgaristan\u2019a gitti.", "Sarn\u0131\u00e7\u2019tan giderek oy kullanan yurtta\u015flar\u0131m\u0131z \"Katk\u0131m\u0131z olduysa ne mutlu\" dedi."]}