{"sentences": ["Cinayet adaleti 8 May\u0131s 2011 PAYLA\u015e Yorum yaz A KADDAF\u0130\u2019nin o\u011flu ve torunlar\u0131 NATO sald\u0131r\u0131s\u0131 s\u0131ras\u0131nda \u00f6ld\u00fcr\u00fcld\u00fc.", "Fla\u015f.", "fla\u015f.", "fla\u015f.", "O kadar.", "NATO karargah\u0131ndan yap\u0131lan a\u00e7\u0131klamada, Libya liderinin sava\u015f merkezlerinden birinin bombaland\u0131\u011f\u0131 a\u00e7\u0131kland\u0131, \u201cBaz\u0131 siviller \u00f6lm\u00fc\u015f olabilir, haberler bu y\u00f6nde\u201d dendi.", "Ba\u015fka a\u00e7\u0131klama yap\u0131lmad\u0131.", "Bir hafta sonra eli kanl\u0131 ter\u00f6rist Usame Bin Ladin \u00f6ld\u00fcr\u00fcld\u00fc.", "Fla\u015f.", "Fla\u015f.", "Fla\u015f.", "Amerikan Ba\u015fkan\u0131 Obama a\u00e7\u0131klama yapt\u0131, \u201cAdalet yerini buldu\u201d dedi.", "\ufffd Amerikan halk\u0131na tarif imkans\u0131z ac\u0131lar \u00e7ektiren eylemleri unutmad\u0131m.", "Eli kanl\u0131 ter\u00f6ristleri savunacak de\u011filim.", "Kendi milletinin kad\u0131nlar\u0131na tecav\u00fcz\u00fc, isyan\u0131 bast\u0131rma takti\u011fi olarak benimseyen Kaddafi\u2019yi de savunmam.", "Ama adaletin yerini nas\u0131l bulaca\u011f\u0131 konusunda fikrim var.", "B\u00f6yle de\u011fil.", "Cinayetleri s\u0131radanla\u015ft\u0131rarak, intikam almay\u0131 me\u015frula\u015ft\u0131rarak, \u015fiddete kar\u015f\u0131 \u015fiddetle adalet yerini bulamaz.", "D\u00fcn de bulamad\u0131, bug\u00fcn de, yar\u0131n da.", "\ufffd * * * HABER a\u00e7\u0131kland\u0131ktan sonra Amerika\u2019dan gelen g\u00f6r\u00fcnt\u00fcler de bunu g\u00f6steriyordu.", "Sokaklarda \u00f6l\u00fcm haberinin sevinciyle kendilerinden ge\u00e7mi\u015f insanlar vard\u0131.", "Sevin\u00e7 \u00e7\u0131\u011fl\u0131klar\u0131 atanlar, Bin Ladin\u2019in \u00f6ld\u00fcr\u00fcld\u00fc\u011f\u00fc haberiyle birlikte, d\u00fcnya sistemini zehirleyen ger\u00e7eklerin karanl\u0131k d\u00fcnyas\u0131n\u0131n bir kez daha derin bir nefes ald\u0131\u011f\u0131n\u0131 hi\u00e7 fark etmediler.", "Yan\u0131ts\u0131z sorular da kafalar\u0131na tak\u0131lmad\u0131.", "11 Eyl\u00fcl\u2019de ne oldu?", "Neden?", "Nas\u0131l?", "D\u00fcnyan\u0131n \u00e7e\u015fitli b\u00f6lgelerindeki ter\u00f6r eylemleri, arkalar\u0131nda kimler vard\u0131?", "Onlar nerelerde?", "Herkesin yorumu, tahmini, \u00f6n yarg\u0131s\u0131 var.", "Ama ger\u00e7e\u011fin,\u00e7\u0131plak ger\u00e7e\u011fin ne oldu\u011funu kimse bilmiyor.", "Evet intikam al\u0131nd\u0131, ama sorun \u00e7\u00f6z\u00fcld\u00fc m\u00fc?", "\u00c7\u00f6z\u00fclmedi.", "\u00c7\u00f6z\u00fclmedi\u011fi gibi, \u015fiddet yeniden kazand\u0131.", "\u015eiddet k\u00fclt\u00fcr\u00fcne bir katk\u0131 daha sa\u011fland\u0131.", "* * * OPERASYONA \u201cGeronimo\u201d ad\u0131 verildi\u011fini duydu\u011fumda ise kulaklar\u0131ma inanamad\u0131m.", "Geronimo, topraklar\u0131n\u0131 beyaz Amerikal\u0131n\u0131n i\u015fgaline kar\u015f\u0131 korumak i\u00e7in sava\u015fan son K\u0131z\u0131lderili reisinin ad\u0131.", "\ufffd Bir intikam yetmemi\u015f demek.", "Bin Ladin ile Geronimo\u2019dan ikinci kez intikam al\u0131yor Amerika.", "\ufffd Halbuki, Irak\u2019taki, Afganistan\u2019daki var olu\u015f nedenlerini, oralara demokrasi g\u00f6t\u00fcrme gerek\u00e7esinin alt\u0131na gizlemek i\u00e7in ne kadar \u00e7aba sarf etmi\u015fti.", "Eski ba\u015fkan George Bush sadece bunun i\u00e7in Ortak\u00f6y Camii\u2019nin \u00f6n\u00fcnde, Asya ile Avrupa yakas\u0131 aras\u0131nda poz verdi.", "Obama, T\u00fcrkiye\u2019den M\u00fcsl\u00fcman d\u00fcnyaya seslendi.", "Nas\u0131l bir i\u015fgal-fetih refleksi bu?", "En uygun ismi bulma u\u011fruna, d\u00fcnyaya verdi\u011fi mesaj\u0131n a\u011f\u0131rl\u0131\u011f\u0131n\u0131 hesaplayam\u0131yor.", "Belki de \u00e7ok iyi hesap yap\u0131yor.", "* * * SON olarak Sudan Devlet Ba\u015fkan\u0131 \u00d6mer El Be\u015fir\u2019i Darfur\u2019daki katliamlar nedeniyle soyk\u0131r\u0131mla su\u00e7layan ABD\u2019nin, Bin Ladin operasyonuna kendi kurban\u0131n\u0131n ad\u0131n\u0131 vermesi sadece manidar de\u011fil, savundu\u011fu demokratik de\u011ferlere indirilmi\u015f a\u011f\u0131r bir darbe.", "B\u00f6yle olmamal\u0131yd\u0131, adalet yerini mahkemede bulmal\u0131yd\u0131.", "Adalet, cinayetlerin karanl\u0131\u011f\u0131nda imkan\u0131 yok yerini bulam\u0131yor.", "\ufffd \u015eiddet, h\u00fckm\u00fcn\u00fc s\u00fcrmeye devam ediyor."]}