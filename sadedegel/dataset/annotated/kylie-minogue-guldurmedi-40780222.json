{"sentences": ["Kylie Minogue g\u00fcld\u00fcrmedi 22 Mart 2018 PAYLA\u015e Yorum yaz A \u201cGolden\u201d alb\u00fcm\u00fc heyecanla beklenen Kylie , yay\u0131nlad\u0131\u011f\u0131 ikinci single \u201cStop me from falling\u201d ile s\u0131k\u0131 dinleyicileri taraf\u0131ndan ele\u015ftirildi.", "Alb\u00fcm tan\u0131t\u0131m\u0131 amac\u0131yla \u00e7e\u015fitli \u00fclkelerde yapt\u0131\u011f\u0131 konserlerde s\u00f6yledi\u011fi di\u011fer \u015fark\u0131lar\u0131n a\u015fa\u011f\u0131 yukar\u0131 ayn\u0131 tarzda olmas\u0131 baz\u0131 hayranlar aras\u0131nda hayal k\u0131r\u0131kl\u0131\u011f\u0131 yaratt\u0131.", "Anlayaca\u011f\u0131n\u0131z Kylie\u2019nin alb\u00fcm ismi gibi \u2018alt\u0131n\u2019 zamanlar ya\u015famad\u0131\u011f\u0131 a\u015fikar.", "Kylie\u2019den dans alb\u00fcm\u00fc bekleyenler bu isteklerinin country \u00f6\u011feleri ile bezeli olmas\u0131ndan duyduklar\u0131 \u015fikayeti sanat\u00e7\u0131n\u0131n sosyal medya hesaplar\u0131n\u0131n alt\u0131nda sert bir dille ifade etti.", "\u00d6te yandan alb\u00fcmden \u00e7\u0131kan iki \u015fark\u0131n\u0131n sat\u0131\u015flar\u0131 di\u011fer \u015fark\u0131lara nazaran olduk\u00e7a d\u00fc\u015f\u00fckm\u00fc\u015f.", "Ben Kylie\u2019nin bu a\u00e7\u0131\u011f\u0131 \u00e7\u0131kaca\u011f\u0131 turne ile kapataca\u011f\u0131n\u0131 d\u00fc\u015f\u00fcn\u00fcyorum.", "Benim fikrimi soracak olursan\u0131z ben de Kylie\u2019nin saf pop dans \u015fark\u0131lar s\u00f6ylemesinden yanay\u0131m.", "B\u0131rakal\u0131m country \u015fark\u0131lar\u0131 Dolly Parton s\u00f6ylesin.", "KISA NOTLAR Merve \u00d6zbey yeni alb\u00fcm \u00e7al\u0131\u015fmalar\u0131na son h\u0131z devam ediyor.", "Yine en damar\u0131ndan slow \u015fark\u0131larla duygular\u0131m\u0131zla oynay\u0131p, efkara doyuracak c\u00fcssesi minik sesi b\u00fcy\u00fck hatun.", "Ece Se\u00e7kin yeni alb\u00fcm i\u00e7in har\u0131l har\u0131l \u00e7al\u0131\u015fan bir di\u011fer isim.", "O bir ba\u015fak burcu ve bo\u015f durmay\u0131 sevmez.", "Sessiz sedas\u0131z hit \u015fark\u0131lar\u0131 alttan alttan topluyor.", "Derya Ulu\u011f ve G\u00fclden Mutlu bu alb\u00fcmde \u015fark\u0131lar\u0131 olan isimler.", "Bakal\u0131m ne zaman ate\u015fleyecek \u015fark\u0131lar\u0131.", "\u0130rem Derici alb\u00fcm a\u015famas\u0131n\u0131 yak\u0131ndan takip etti\u011fim birisi oldu\u011fu i\u00e7in size net bilgi verebilirim.", "Haziran ay\u0131nda 11 ( \u015fimdilik )\u015fark\u0131l\u0131k alb\u00fcm piyasada olacak.", "B\u00fct\u00fcn \u015fark\u0131lar\u0131 dinlemi\u015f biri olarak diyebilirim ki evvel klasikle\u015fmi\u015f tarz\u0131n\u0131 unutun.", "Bu alb\u00fcmde \u0130rem kafas\u0131na g\u00f6re esip g\u00fcrledi.", "Ortaya \u00e7\u0131kanlar ba\u015fka bir defterin ilk sayfalar\u0131.", "Daha fazla ipucu vermek istemiyorum.", "Tek s\u00f6yleyece\u011fim \u00f6nceki \u015fark\u0131lar\u0131ndan daha ba\u015fka bir kad\u0131n geliyor.", "Son zamanlarda s\u0131k s\u0131k denk d\u00fc\u015ft\u00fc\u011f\u00fcm bir \u015fark\u0131 var.", "\u0130smi \u201c Olaylar olaylar\u201d Caner K\u0131z\u0131l\u2019\u0131n s\u00f6yledi\u011fi bu \u015fark\u0131 nakarat\u0131 itibariyle beni 90\u2019l\u0131 y\u0131llar\u0131n \u015fark\u0131lar\u0131na g\u00f6t\u00fcrd\u00fc.", "\u015eark\u0131y\u0131 dinledikten sonra , dile dola\u015fan tekerlemesi ile g\u00fcn i\u00e7inde yerli yersiz s\u00f6ylerken bulabiliyorsunuz kendinizi.", "Dinledi\u011finizde hak vereceksiniz.", "Vir\u00fcs gibi yay\u0131l\u0131yor.", "Nazan \u00d6ncel\u2019in yeni alb\u00fcm\u00fcn\u00fcn \u015fark\u0131lar\u0131n\u0131n tan\u0131t\u0131m videosu ge\u00e7ti\u011fimiz g\u00fcnlerde yay\u0131nland\u0131.", "\u201cG\u00f6\u00e7\u201d alb\u00fcm\u00fcn\u00fcn t\u0131n\u0131lar\u0131na sahip oldu\u011funu duyunca derin bir oh \u00e7ektim.", "\u00d6zlenen , beklenen Nazan \u00d6ncel tad\u0131ndaki \u015fark\u0131lar bunlard\u0131 \u00e7\u00fcnk\u00fc.", "Akustik Nazan cand\u0131r canand\u0131r.", "Yeni alb\u00fcm eminim onu sevenlere \u00e7ok iyi gelecek.", "DO\u011eA \u0130LE KUL\u0130S MUHABBET\u0130 Do\u011fa Rutkay ile \u2018G\u00fcld\u00fcr G\u00fcld\u00fcr\u2019 \u00e7ekimleri s\u0131ras\u0131nda kuliste g\u00fczel bir sohbet ettik.", "Kar\u015f\u0131mda gayet fit bir kad\u0131n buldum.", "Hi\u00e7 \u00f6yle hamilelik s\u0131ras\u0131nda a\u015f\u0131r\u0131 kilo alm\u0131\u015f hali yoktu.", "Zaten e\u015fi Kerimcan Kamal bile \u201c Hamile oldu\u011funu bilmesem ufak bir \u00f6demin var sanaca\u011f\u0131m\u201d diyormu\u015f.", "Do\u011fa \u00e7ok keyifli ve gayet sakin.", "Daha hi\u00e7bir haz\u0131rl\u0131\u011f\u0131 yokmu\u015f.", "Her \u015feyi ak\u0131\u015f\u0131na b\u0131rakm\u0131\u015f.", "O vakte kadar i\u015flerini yapmaya devam ediyor.", "Sonras\u0131 i\u00e7in planlar\u0131 var m\u0131 yok mu sohbetimizde bulabilirsiniz.", "\u201c Serhat\u2019la Kay\u0131ttay\u0131z\u201d H\u00fcrriyet TV\u2019de Do\u011fa Rutkay: Nas\u0131l bir anne olaca\u011f\u0131m merak ediyorum\u2018Serhat\u2019la Kay\u0131ttay\u0131z\u2019da bu hafta Serhat Tekin, \u2018 G\u00fcld\u00fcr G\u00fcld\u00fcr\u2019 \u00fcn kulisinde Do\u011fa Rutkay ile g\u00f6r\u00fc\u015ft\u00fc.", "Do\u011fa Rutkay hamilelik s\u00fcrecini nas\u0131l ge\u00e7irdi\u011fini , hayat\u0131nda nelerin de\u011fi\u015fti\u011fini ve yeni planlar\u0131n\u0131 anlatt\u0131."]}