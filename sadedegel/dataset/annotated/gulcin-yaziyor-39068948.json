{"sentences": ["G\u00fcl\u00e7in yaz\u0131yor 20 Mart 1999 PAYLA\u015e Yorum yaz A G\u00fcl\u00e7in TELC\u0130 G\u00fcrel, b\u00fcy\u00fckel\u00e7iyi nazik\u00e7e g\u00f6nderdi Ziyaretime gelen bir arkada\u015f\u0131m anlatt\u0131.", "Ter\u00f6rist Abdullah \u00f6calan'\u0131n kendisine s\u0131\u011f\u0131nacak bir yer bulmak i\u00e7in Avrupa hava sahas\u0131nda mekik dokudu\u011fu g\u00fcnlermi\u015f.", "T\u00fcrkiye, \u00d6calan hakk\u0131nda tutuklama karar\u0131 olmas\u0131na ra\u011fmen ter\u00f6r ba\u015f\u0131n\u0131 \u00fclkesine kabul etmeyen Almanya'n\u0131n iki y\u00fczl\u00fc tutumunu tart\u0131\u015f\u0131yormu\u015f.", "Tam da, Avrupa Birli\u011fi ile ili\u015fkilerden sorumlu Devlet Bakan\u0131 \u015e\u00fckr\u00fc Sina G\u00fcrel'in, D\u0131\u015fi\u015fleri Bakan\u0131 \u0130smail Cem'e vekalet etti\u011fi bir g\u00fcnm\u00fc\u015f.", "G\u00fcrel, Almanya'n\u0131n Ankara B\u00fcy\u00fckel\u00e7isi Hans Joachim Vergau'yu yan\u0131na davet etmi\u015f.", "Amac\u0131, Almanya'n\u0131n neden b\u00f6yle bir tutum tak\u0131nd\u0131\u011f\u0131n\u0131 \u00f6\u011frenmekmi\u015f.", "G\u00fcrel, B\u00fcy\u00fckel\u00e7i'ye ne i\u00e7mek istedi\u011fini sormu\u015f, \u2018\u2018bir \u00e7ay l\u00fctfen\u2019\u2019 kar\u015f\u0131l\u0131\u011f\u0131n\u0131 alm\u0131\u015f.", "G\u00fcrel, B\u00fcy\u00fckel\u00e7i'den Almanya'n\u0131n tutumundaki de\u011fi\u015fikli\u011fin nedenini \u00f6\u011frenmek istemi\u015f.", "G\u00fcrel'in yan\u0131na gitti\u011finde de ayn\u0131 tavr\u0131n\u0131 sergilemi\u015f.", "Bir yandan elinden d\u00fc\u015f\u00fcrmedi\u011fi purosunu t\u00fctt\u00fcr\u00fcrken, di\u011fer yandan da Bakan G\u00fcrel'in sorusunu yan\u0131tlayaca\u011f\u0131na, ders verir bir edayla s\u00f6ze girmi\u015f: \u2018\u2018Say\u0131n Bakan, T\u00fcrkiye'nin insan haklar\u0131 konusunudaki.", "\u2019\u2019 Ancak B\u00fcy\u00fckel\u00e7i, Bakan \u015e\u00fckr\u00fc Sina G\u00fcrel'in Uluslararas\u0131 \u0130li\u015fkiler alan\u0131nda \u00e7ok deneyimli bir profes\u00f6r oldu\u011funu unutmu\u015f.", "\u0130nsan haklar\u0131 konusunda T\u00fcrkiye'nin en deneyimli isimleri aras\u0131nda yer alan Prof.", "G\u00fcrel, Vergau daha laf\u0131n\u0131 tamamlamadan eliyle bir dakika i\u015fareti yapm\u0131\u015f.", "Ard\u0131ndan b\u00fcy\u00fckel\u00e7inin \u00f6n\u00fcndeki \u00e7aya bakm\u0131\u015f, bir de y\u00fcz\u00fcne.", "Ve eklemi\u015f: \u2018\u2018 \u00c7ay\u0131n\u0131z\u0131 i\u00e7tiniz mi Say\u0131n B\u00fcy\u00fckel\u00e7i?", "\u2019\u2019 Vergau, hi\u00e7 beklemedi\u011fi bu tepki kar\u015f\u0131s\u0131nda ne yapaca\u011f\u0131n\u0131 \u015fa\u015f\u0131rm\u0131\u015f.", "S\u0131cak \u00e7ay\u0131 hemen bitirmek ister bir havada b\u00fcy\u00fck bir yudum alm\u0131\u015f.", "G\u00fcrel, ise aya\u011fa kalk\u0131p, \u2018\u2018G\u00fcle g\u00fcle say\u0131n b\u00fcy\u00fckel\u00e7i\u2019\u2019 demi\u015f.", "Diplomasiden anlamayana.", "K\u00fcsk\u00fcn milletvekilleri de birbirine k\u00fcst\u00fc Zapping yaparken bakt\u0131m Meclis'te bir\u015feyler oluyor.", "Haf\u0131zamda Meclis'in tatile girdi\u011fi y\u00f6n\u00fcnde bilgi k\u0131r\u0131nt\u0131s\u0131 kald\u0131\u011f\u0131 i\u00e7in hemen Ankara B\u00fcro'daki arkada\u015flar\u0131 arad\u0131m.", "Dediler ki \u2018\u2018k\u00fcsk\u00fcnler hareketi\u2019\u2019 ba\u015flad\u0131, Meclis a\u00e7\u0131ld\u0131.", "Ben de siyasetle ne kadar ilgili oldu\u011fumu o an anlad\u0131m.", "Zaten yeni yazd\u0131\u011f\u0131m kitab\u0131m\u0131n tan\u0131t\u0131m\u0131n\u0131 yapmaktan ba\u015fka i\u015flerle ilgilenecek zaman\u0131m da yoktu.", "Ankara B\u00fcrodaki arkada\u015flar\u0131 dinledikten sonra, cep telefonunu bildi\u011fim birka\u00e7 milletvekilini \u00e7evirdim.", "Ne olup bitti\u011fini hemen anlad\u0131m.", "Efendim \u015fimdi; Genelkurmay Ba\u015fkan\u0131 Org.", "H\u00fcseyin K\u0131vr\u0131ko\u011flu'nun sevgili arkada\u015f\u0131m Sedat Ergin'e verdi\u011fi deme\u00e7 var ya, o deme\u00e7ten sonra ortal\u0131k birbirine girmi\u015f.", "Meclis'i a\u00e7may\u0131 ba\u015faran k\u00fcsk\u00fcnler de parampar\u00e7a olmu\u015flar.", "Hatta k\u00fcsk\u00fcnler aras\u0131nda birbirlerine k\u00fcsenler bile varm\u0131\u015f.", "\u00d6rne\u011fin, DTP'nin eski Grup Ba\u015fkanvekili Mahmut Y\u0131lba\u015f, \u2018\u2018Sizi yeniden grup yapaca\u011f\u0131z\u2019\u2019 y\u00f6n\u00fcnde verilen s\u00f6z yerine getirilmeyince k\u00fcsk\u00fcnlere k\u00fcsm\u00fc\u015f.", "Hatta oylamalardan birine bile kat\u0131lmam\u0131\u015f.", "Telefondaki milletvekilinin anlatt\u0131\u011f\u0131na g\u00f6re, k\u00fcsk\u00fcnler kendi i\u00e7lerinde \u00fc\u00e7 kategoriye ayr\u0131lm\u0131\u015f.", "Bu milletvekillerinin aralar\u0131nda da ilgin\u00e7 konu\u015fmalar oluyormu\u015f.", "\u00d6rne\u011fin DSP'nin k\u00fcsk\u00fcn\u00fc Zerrin Yeniceli, her oylamada yapt\u0131\u011f\u0131 gibi, yine kendisine k\u0131lavuz aram\u0131\u015f.", "Oylama elektronik cihazlarla yap\u0131ld\u0131\u011f\u0131 i\u00e7in \u00f6nce bakm\u0131\u015f el kald\u0131ran yok, herkesin kafas\u0131 masan\u0131n \u00f6n\u00fcnde bir\u015feyler yap\u0131yor.", "Bunun \u00fczerine yan\u0131nda oturmakta olan ANAP'\u0131n Samsun Milletvekili Adem Y\u0131ld\u0131z ile DYP'nin me\u015fhur milletvekili \u00d6mer Bilgin'e sormu\u015f: \u2018\u2018\u015eimdi nas\u0131l oy kullanaca\u011f\u0131m.", "\u2019\u2019 \u00d6mer Bilgin, 'k\u00fcsk\u00fcn' oldu\u011fu i\u00e7in konu\u015fmam\u0131\u015f.", "Adem Y\u0131ld\u0131z cevab\u0131n\u0131 vermi\u015f: \u2018\u2018Bak Fazilet'e ona g\u00f6re kullan.", "\u2019\u2019 Yeniceli, Fazilet'in ad\u0131n\u0131 duyunca tepki g\u00f6stermi\u015f: \u2018\u2018Hani biz \u00f6zg\u00fcr irademizi kullanmak i\u00e7in \u00f6b\u00fcr taraftan buraya gelmi\u015ftik.", "\u2019\u2019 Y\u0131ld\u0131z, sinirlenmi\u015f: \u2018\u2018Ne \u00f6zg\u00fcr iradesi ya!", "Bak Fazilet'e ona g\u00f6re oyunu kullan dedik.", "\u2019\u2019 Yeniceli, \u2018\u2018Peki o zaman.", "\u2019\u2019 deyip oyunu kullanm\u0131\u015f.", "Zerrin Yeniceli'yi art\u0131k ben kategorize etmek istemiyorum.", "Onun hangi gruba girdi\u011finin taktirini size b\u0131rak\u0131yorum.", "Kim hangi gruba giriyor?", "KURNAZ K\u00dcSK\u00dcNLER Yapt\u0131\u011f\u0131m telefon g\u00f6r\u00fc\u015fmelerinden olu\u015fturdu\u011fum s\u0131n\u0131flamaya g\u00f6re k\u00fcsk\u00fcnlerin birinci grubunda \u2018\u2018kurnazlar\u2019\u2019 yer al\u0131yormu\u015f.", "Bunlar geri planda kal\u0131p, kendilerini ortaya \u00e7\u0131karm\u0131yormu\u015f.", "Ancak hareketi y\u00f6netiyor ve y\u00f6nlendiriyormu\u015f.", "K\u00fcsk\u00fcnler ba\u015far\u0131ya ula\u015f\u0131rsa lider olarak de\u011ferlendirilmeyi umuyorlarlarm\u0131\u015f.", "\u00d6rnek mi ar\u0131yorsunuz; Yal\u0131m Erez, \u0130lhan Kesici, Hasan Korkmazcan, Emre G\u00f6nensay.", "SAF K\u00dcSK\u00dcNLER \u0130kinci grupta \u2018\u2018saflar\u2019\u2019 varm\u0131\u015f.", "Bunlar da ilk imzay\u0131 atanlar ve her f\u0131rsatta \u00e7\u0131k\u0131p deme\u00e7 verenlermi\u015f.", "Hareketin \u00f6nderi gibi g\u00f6r\u00fcn\u00fcyorlar ancak, kurnazlardan ald\u0131klar\u0131 talimatlar\u0131 yerine getirmekten \u00f6te gitmiyorlarm\u0131\u015f.", "\u00d6rnek mi; kendilerini tan\u0131mam, isim haf\u0131zam konusunda da herkes beni tan\u0131r.", "Ald\u0131\u011f\u0131m nottan yaz\u0131yorum; Ahmet Alkan, Selahattin Beyribey, Mahmut I\u015f\u0131k, Ahmet G\u00fcry\u00fcz Ketenci, Erdo\u011fan Yeten\u00e7, Abdulkadir \u00d6ncel.", "K\u0130M VURDUYA G\u0130DENLER Son grup ise \u2018\u2018kim vurduya gidenler\u2019\u2019mi\u015f.", "B\u00fcy\u00fck b\u00f6l\u00fcm\u00fc ba\u011f\u0131ms\u0131z olan bu milletvekilleri, se\u00e7ilememe korkusu nedeniyle harekete kat\u0131l\u0131yormu\u015f.", "Bunlar\u0131n di\u011ferleri gibi belirgin bir ama\u00e7lar\u0131 da yokmu\u015f.", "Ancak hareketin i\u00e7inde yerald\u0131klar\u0131 i\u00e7in de s\u0131k s\u0131k ele\u015ftiri oklar\u0131 \u00fczerlerine \u00e7evriliyormu\u015f.", "Gencay G\u00fcr\u00fcn, Hasan Denizkurdu, Cavit \u00c7a\u011flar, Ayd\u0131n G\u00fcven G\u00fcrkan, \u0130mren Aykut, U\u011fur Aks\u00f6z."]}