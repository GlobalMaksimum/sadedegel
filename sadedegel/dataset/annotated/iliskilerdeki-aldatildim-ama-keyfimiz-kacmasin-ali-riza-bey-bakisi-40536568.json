{"sentences": ["\u0130li\u015fkilerdeki Aldat\u0131ld\u0131m Ama \u201cKeyfimiz Ka\u00e7mas\u0131n Ali R\u0131za Bey\u201d Bak\u0131\u015f\u0131 1 A\u011fustos 2017 PAYLA\u015e Yorum yaz A Mutlu aile tablosunu nas\u0131l bilirsiniz?", "Sosyal medya hesaplar\u0131m\u0131z son zamanlarda 32 di\u015fin g\u00f6r\u00fcnd\u00fc\u011f\u00fc selfieler, sevgililerin birbirine ald\u0131\u011f\u0131 devasa g\u00fcllerin payla\u015f\u0131lmas\u0131, evli \u00e7iftlerin \u201cen k\u00f6t\u00fc g\u00fcn\u00fcm\u00fcz b\u00f6yle olsun\u201d pozlar\u0131yla dolup ta\u015far oldu.", "Foto\u011fraf \u00e7ekmeyi de foto\u011fraflar\u0131 incelemeyi de seven biri olarak bu kareler asl\u0131nda beni hi\u00e7 mi hi\u00e7 rahats\u0131z etmiyor.", "Ama baz\u0131 ili\u015fkiler var ki \u201cruhuna el fatiha\u201d okunal\u0131 y\u0131llar olmu\u015f, ili\u015fkide ihanet olaylar\u0131 ya\u015fanm\u0131\u015f, \u00e7iftlerden en az birinin uzun s\u00fcreli sevgilisi var.", "Durum b\u00f6yleyken, yani ili\u015fki \u00e7oktan farkl\u0131 g\u00f6n\u00fcllere yelken a\u00e7m\u0131\u015fken bu yapay mutluluk pozlar\u0131n\u0131z kime?", "Erkek Aldat\u0131ld\u0131\u011f\u0131nda Gidebilirken, Kad\u0131n Neden Kalmay\u0131 Se\u00e7iyor?", "\u00d6ncelikle belirteyim, aldat\u0131lan erkek gidebiliyorsa dememin nedeni, \u00e7evremdeki \u00f6rneklerde erkek daha cesurca ko\u015far ad\u0131m ili\u015fkiden uzakla\u015f\u0131rken hemcinslerimin bu konuda maalesef eylemsiz kalmalar\u0131.", "Her ili\u015fki asla d\u0131\u015far\u0131dan kolay kolay anla\u015f\u0131lamayacak\u00a0\u00a0dengeler \u00fczerine kuruludur.", "Bir ili\u015fkideki duygusal denge unsurunu bilmeden bu t\u00fcr konularda fikir y\u00fcr\u00fctmek olanaks\u0131z olsa da konu \u201caldatma\u201d olunca zaten ili\u015fkilerdeki \u201cdenge\u201d unsuru yeterince sars\u0131lm\u0131\u015f olur.", "Sars\u0131lman\u0131n da \u00f6tesinde denge unsuru ortadan kalkar ve ili\u015fki bir daha asla ayn\u0131 olmaz diye d\u00fc\u015f\u00fcn\u00fcyorum.", "Bir daha ayn\u0131 \u015fekilde tutamazs\u0131n o eli, o g\u00f6zlere bir daha ayn\u0131 \u015fekilde bakamazs\u0131n, hep bir sorgu vard\u0131r, hep \u201cneden\u201d sorusu vard\u0131r kafanda.", "\u0130\u00e7ini kemirir nefret duygusu, kemirmekle yetinmez intikam almak ve can\u0131n\u0131 yakmak istersin.", "G\u00fcven konusuna ise hi\u00e7 girmiyorum.", "Hem ona hem de \u00e7evrene g\u00fcven duymak zordur art\u0131k.", "Durum b\u00f6yleyken neden kad\u0131n terk etmeyi se\u00e7miyor, se\u00e7emiyor?", "D\u0131\u015far\u0131dan bakt\u0131\u011f\u0131n\u0131zda iyi bir kariyeri olan, yani ekonomik \u00f6zg\u00fcrl\u00fc\u011f\u00fcne kavu\u015fmu\u015f, \u00e7ocu\u011fu olmayan kad\u0131nlar aldat\u0131lman\u0131n ard\u0131ndan neden mutluluk pozlar\u0131yla dolduruyor t\u00fcm sosyal medya hesab\u0131n\u0131?", "Hangi Neden Aldat\u0131lma Sonras\u0131nda Terk Etmeme Nedeni Olabilir Ki?", "Tan\u0131d\u0131\u011f\u0131m kad\u0131nlar\u0131n s\u00f6yledi\u011fi c\u00fcmlelerin alt metinlerinden anlad\u0131\u011f\u0131m kadar\u0131yla aldat\u0131lma sonras\u0131nda kad\u0131nlar sava\u015f\u0131n\u0131 hayat\u0131ndaki erke\u011fe de\u011fil, sevgilisinin/ kocas\u0131n\u0131n aldatt\u0131\u011f\u0131 kad\u0131na kar\u015f\u0131 veriyor.", "Full makyajl\u0131, her an f\u00f6nl\u00fc sa\u00e7lar\u0131ndaki pozlar erke\u011finin g\u00f6nl\u00fcn\u00fc yeniden fethetmek i\u00e7in de\u011fil, rakibi olan kad\u0131na g\u00fcc\u00fcn\u00fc g\u00f6stermek i\u00e7in.", "Bu iyi bir neden mi?", "Bence hi\u00e7 yeterli de\u011fil\u2026 \u201cAldat\u0131lan Kad\u0131n Neden Terk Etmez ?", "\u201c e Alternatif Bak\u0131\u015flar\u2026 *Terk etmemi\u015ftir hen\u00fcz ama muhtemelen\u00a0intikam\u00a0planlar\u0131 yap\u0131yordur.", "*D\u0131\u015far\u0131ya kar\u015f\u0131 sundu\u011fu kusursuzluk imaj\u0131n\u0131 kendi i\u00e7 huzuruna tercih ediyordur.", "*Tek tarafl\u0131 \u00e7ok b\u00fcy\u00fck bir a\u015fk\u0131 bar\u0131nd\u0131r\u0131yordur b\u00fcnyesinde.", "Terk etmedi\u011fi kar\u015f\u0131s\u0131ndaki ki\u015fi de\u011fil, a\u015fkt\u0131r.", "*B\u00fcy\u00fck bir olas\u0131l\u0131kla kendisi de e\u015fini/ sevgilisini aldatm\u0131\u015ft\u0131r o y\u00fczden ayr\u0131lmak cazip gelmiyordur.", "*Hatay\u0131 kendinde aramak gibi bir\u00a0 \u201chata\u201d yap\u0131yordur.", "*Ayr\u0131lmama nedeni olarak \u201c y\u0131llarca emek vermi\u015fim\u201d li c\u00fcmleler kurmay\u0131 tercih ediyordur.", "*Sadece o\u2019na inanmay\u0131 se\u00e7iyordur."]}