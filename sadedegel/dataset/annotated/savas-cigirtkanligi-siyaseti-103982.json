{"sentences": ["Sava\u015f \u00e7\u0131\u011f\u0131rtkanl\u0131\u011f\u0131 siyaseti 17 Ekim 2002 PAYLA\u015e Yorum yaz A <B>S\u0130YAS\u0130 </B>parti liderlerinin se\u00e7im meydan\u0131 politikas\u0131, son g\u00fcnlerde Irak \u00fczerine oturdu.", "Meydanlarda veya kat\u0131ld\u0131klar\u0131 televizyon programlar\u0131nda hepsinin ortaya koydu\u011fu s\u00f6ylem de benzer: \u2018\u2018Kuzey Irak'ta bir K\u00fcrt devleti kurulmas\u0131na izin verilemez, bu sava\u015f nedenidir.", "\u2019\u2019 YA FEDERASYON OLURSA Diyelim ki ba\u011f\u0131ms\u0131z bir K\u00fcrt devleti ilan edilmedi.", "Irak'\u0131n b\u00fct\u00fcnl\u00fc\u011f\u00fc bozulmadan, siyasi birlik korunarak Irak'ta federatif bir yap\u0131 olu\u015fturuldu.", "Bu durumda nas\u0131l bir politika izlenecek?", "Bu konuda, bug\u00fcne kadar sadece Ba\u015fbakan B\u00fclent Ecevit ile Ba\u015fbakan Yard\u0131mc\u0131s\u0131 Mesut Y\u0131lmaz g\u00f6r\u00fc\u015f belirtti.", "Her ikisinin konuya yakla\u015f\u0131m\u0131 \u00f6zetle \u015f\u00f6yleydi: \u2018\u2018Kuzey Irak'ta T\u00fcrkmenlerin de a\u011f\u0131rl\u0131\u011f\u0131nca temsil edildi\u011fi \u00f6zerklik i\u00e7indeki (federatif) bir yap\u0131ya ayn\u0131 tepkiyi g\u00f6stermeyiz.", "\u2019\u2019 Zaten, Kuzey Irak'taki K\u00fcrt liderler ve Ankara'daki temsilcileri de ba\u011f\u0131ms\u0131z bir K\u00fcrt devleti kurmay\u0131 d\u00fc\u015f\u00fcnmediklerini a\u00e7\u0131klam\u0131\u015f bulunuyor.", "Fedaral Irak'ta K\u00fcrt federasyonu istediklerini kayda ge\u00e7iriyorlar.", "Bu durumda ne olacak?", "Yani, Kuzey Irak'ta etnik, dil birli\u011fine dayal\u0131, Balkanla\u015fmaya d\u00f6n\u00fck \u00f6zerk yap\u0131 ortaya \u00e7\u0131karsa T\u00fcrkiye buna raz\u0131 olacak m\u0131?", "Bu durum sava\u015f nedeni (casus belli) say\u0131lmayacak m\u0131?", "Irak'\u0131 se\u00e7im meydanlar\u0131na ta\u015f\u0131yan liderlerin, bu durumda nas\u0131l politika izlenmesi gerekti\u011fine ili\u015fkin s\u00f6ylemine rastlan\u0131lm\u0131\u015f de\u011fil.", "ETN\u0130K M\u0130, CO\u011eRAF\u0130 M\u0130 Oysa, Ba\u011fdat ile ba\u011flar\u0131n\u0131 koparm\u0131\u015f, ad\u0131 konmam\u0131\u015f ba\u011f\u0131ms\u0131z devlet Kuzey Irak'ta on y\u0131ld\u0131r ya\u015fam\u0131n\u0131 s\u00fcrd\u00fcr\u00fcyor.", "Hem de T\u00fcrkiye'nin y\u0131llard\u0131r sa\u011flad\u0131\u011f\u0131 katk\u0131 sayesinde.", "Oysa, K\u00f6rfez Sava\u015f\u0131'n\u0131n hemen ard\u0131ndan T\u00fcrkiye'nin Irak'ta olu\u015fmas\u0131n\u0131 istedi\u011fi yap\u0131, Musul, Kerk\u00fck, S\u00fcleymaniye gibi Irak'\u0131n 6 b\u00fcy\u00fck ilini ayr\u0131 ayr\u0131 veya yak\u0131n olanlar\u0131 birlikte kapsayacak, 4-6 \u00f6zerk b\u00f6lgenin olu\u015faca\u011f\u0131 federatif bir Irak'\u0131n ortaya \u00e7\u0131kmas\u0131 y\u00f6n\u00fcndeydi.", "Yani, ilerde ana devletten kopmay\u0131 sa\u011flayabilecek etnik de\u011fil, co\u011frafi \u00f6zelliklere dayal\u0131 federasyon.", "HANG\u0130S\u0130 CAZ\u0130BE MERKEZ\u0130?", "Diyelim ki K. Irak'ta b\u00f6yle bir yap\u0131 olu\u015fmad\u0131, bug\u00fcnk\u00fc \u015fekliyle kald\u0131.", "Bu durumda, K. Irak m\u0131 T\u00fcrk yurtta\u015flar\u0131 i\u00e7in bir cazibe merkezi olur?", "Yoksa, demokratik geli\u015fmesini tamamlay\u0131p AB'ye girmi\u015f bir T\u00fcrkiye mi K. Irak i\u00e7in cazibe merkezi olur?", "Bug\u00fcn bu sorular ve \u00fczerine kurulacak politikalar bir kenara b\u0131rak\u0131l\u0131p, sava\u015f siyaseti olu\u015fturuluyor.", "Hem de MGK'n\u0131n 1.", "5 ay \u00f6nce belirlenen ve ge\u00e7en toplant\u0131s\u0131nda da kararla\u015ft\u0131r\u0131lan \u2018\u201822 Ekim'de toplanma karar\u0131\u2019\u2019, sanki acil olarak al\u0131nm\u0131\u015f havas\u0131 yarat\u0131larak.", "Bir de, Meclis'in hemen toplan\u0131p asker g\u00f6nderme karar\u0131 almas\u0131 gerekti\u011fine d\u00f6n\u00fck d\u00fc\u015f\u00fcnceler k\u00f6r\u00fcklenerek.", "Anayasa'n\u0131n \u2018\u2018Sava\u015f Hali \u0130lan\u0131 ve Silahl\u0131 Kuvvet Kullan\u0131lmas\u0131na \u0130zin Verme\u2019\u2019 ba\u015fl\u0131\u011f\u0131n\u0131 ta\u015f\u0131yan 92'nci maddesinin ne h\u00fckmetti\u011fine bak\u0131lmadan.", "Yar\u0131n asker gidecekmi\u015f, hemen sava\u015f \u00e7\u0131kacakm\u0131\u015f havas\u0131 \u00fczerine kurulu siyasetin hem kendilerine, hem de T\u00fcrkiye'ye ne kataca\u011f\u0131n\u0131n hesab\u0131 yap\u0131lmadan.", "San\u0131rs\u0131n\u0131z ki orada sava\u015facak gen\u00e7ler ba\u015fka d\u00fcnyalardan gelecek."]}