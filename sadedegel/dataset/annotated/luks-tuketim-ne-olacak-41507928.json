{"sentences": ["L\u00fcks t\u00fcketim ne olacak?", "2 May\u0131s 2020 PAYLA\u015e Yorum yaz A D\u00fcnya modas\u0131na y\u00f6n veren isimler, \u015fu an i\u00e7inde bulundu\u011fumuz krizin fark\u0131na var\u0131p, senelerdir k\u0131s\u0131r d\u00f6ng\u00fcye girmi\u015f olan moda sekt\u00f6r\u00fcndeki abuk sistemi k\u0131rmak ad\u0131na seslerini y\u00fckseltmeye ba\u015flad\u0131.", "Fark\u0131ndaysan\u0131z ma\u011fazalarda yaz\u0131n k\u0131\u015f, k\u0131\u015f\u0131n yaz sezonu al\u0131\u015fveri\u015flerine maruz b\u0131rak\u0131l\u0131yoruz.", "Sekt\u00f6r\u00fcn \u00f6nc\u00fcleri t\u00fcketim \u00e7\u0131lg\u0131nl\u0131\u011f\u0131n\u0131n \u00f6n\u00fcne ge\u00e7mek i\u00e7in haz\u0131rl\u0131klara ba\u015flad\u0131lar bile.", "Art\u0131k alt\u0131 sezonu bulan koleksiyon \u00fcretiminin, iki sezona inmesine, yaz\u0131n yaz, k\u0131\u015f\u0131n k\u0131\u015f \u00fcr\u00fcnlerinin sat\u0131lmas\u0131na, \u00fcretim kaynaklar\u0131n\u0131n plans\u0131zca t\u00fcketilmesine ve i\u015f\u00e7ilerin s\u00f6m\u00fcr\u00fclmesine kar\u015f\u0131 yap\u0131lan boykotlar d\u00fcnya \u00e7ap\u0131nda artmaya ba\u015flad\u0131.", "Zaten olmas\u0131 gereken bu de\u011fil miydi?", "T\u00fcketim \u00e7\u0131lg\u0131nl\u0131\u011f\u0131 \u00e7\u0131\u011fr\u0131ndan \u00e7\u0131k\u0131p, a\u00e7 g\u00f6zl\u00fcl\u00fck al\u0131p ba\u015f\u0131n\u0131 gitmi\u015fken pandemi sayesinde birilerinin buna dur demesine \u00e7ok seviniyorum.", "Peki, l\u00fcks t\u00fcketimin ak\u0131beti ne olacak?", "Bilirki\u015filer bu konuyla ilgili \u00e7ok farkl\u0131 bilgiler ortaya at\u0131yorlar ama herkesin hemfikir oldu\u011fu tek bir ortak nokta var ki, o da l\u00fcks\u00fcn daha az \u00fcretilip daha pahal\u0131ya sat\u0131laca\u011f\u0131 y\u00f6n\u00fcnde.", "Peki pandeminin markalar \u00fczerindeki etkileri Dior, Louis Vuitton, Prada gibi d\u00fcnya devi markalar\u0131n t\u0131bbi tulum ve maske \u00fcretimi yapmaya devam etmelerinden bahsetmeyece\u011fim.", "Marka algoritmalar\u0131 o kadar de\u011fi\u015fti ki.", "Mesela Pomellato d\u00fcnya n\u00fcfusunun yar\u0131s\u0131n\u0131 etkileyen izolasyonun aile i\u00e7i \u015fiddetin tehlikeli boyutlara ula\u015fabilece\u011fini d\u00fc\u015f\u00fcnd\u00fc\u011f\u00fc i\u00e7in toplad\u0131klar\u0131 yard\u0131mlar\u0131 \u015fiddet kar\u015f\u0131t\u0131 dernek olan D.\u0130.", "Re\u2019ye ba\u011f\u0131\u015flamaya ba\u015flad\u0131.", "Kriz b\u00fcy\u00fcd\u00fck\u00e7e markalar\u0131n \u015feffafla\u015fmas\u0131 bizler i\u00e7in \u00e7ok daha fazla \u00f6nem ta\u015f\u0131mak zorunda.", "\u015eahsen ald\u0131\u011f\u0131m \u00fcr\u00fcn\u00fcn hangi \u00fclkede ne \u015fartlarla \u00fcretildi\u011fini, s\u00fcrd\u00fcr\u00fclebilirlik ad\u0131na hangi ad\u0131mlar\u0131 kulland\u0131\u011f\u0131n\u0131, markan\u0131n karbon ayak izlerini, yani t\u00fcm detaylar\u0131 bilmek istiyorum.", "Bundan sonraki s\u00fcre\u00e7te bunlara dikkat edenler ve etmeyenler ayr\u0131\u015facak, hem \u00fcretim hem t\u00fcketim taraf\u0131 ikiye ayr\u0131lacak ve bunlara uymayan markalar ayakta duramayacak.", "Bunlara da bak\u0131n \u25ca 250 moda markas\u0131n\u0131 kapsayan, tedarik\u00e7ileri listeleri ve \u00e7evresel etkileri hakk\u0131nda ne kadar bilgi a\u00e7\u0131klad\u0131klar\u0131na g\u00f6re s\u0131ralanan Moda Transparanl\u0131\u011f\u0131 2020 indeksi listesi a\u00e7\u0131klad\u0131.", "\u015eeffafl\u0131kta ilk s\u0131rada H&M var.", "T\u00fcm listeye www.", "fashionrevolution.org\u2019tan ula\u015fabilirsiniz.", "\u25ca www.", "semtrio.com\u2019dan bireysel ve hane olarak karbon ayak izinizi hesaplay\u0131p, s\u00fcrd\u00fcr\u00fclebilirlikle ilgili detayl\u0131 bilgilere ula\u015fabilirsiniz.", "\u25ca www.", "businessoffashion.com\u2019da sekt\u00f6re ait \u00e7ok de\u011ferli makalelere ula\u015fabilirsiniz.", "Hepsini tek tek okuman\u0131z\u0131 tavsiye ederim.", "\u25ca Dior, podcasts.", "dior.com sitesinden en fazla 15 dakikal\u0131k \u201cDior Talks\u201d ad\u0131 alt\u0131nda \u00e7ok g\u00fczel yay\u0131nlar yap\u0131yor.", "Dinlemenizi tavsiye ederim."]}