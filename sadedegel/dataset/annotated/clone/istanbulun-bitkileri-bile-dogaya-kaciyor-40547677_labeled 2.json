{
  "sentences": [
    {
      "content": "İstanbul’un bitkileri bile doğaya kaçıyor",
      "deletedInRound": 1,
      "id": 0
    },
    {
      "content": "İSTANBUL Üniversitesi Orman Fakültesi Orman Botaniği Anabilim Dalı Başkanı Prof. Dr. Ünal Akkemik beni Belgrad Ormanı’yla gerçek anlamda tanıştıran kişidir.",
      "deletedInRound": 1,
      "id": 1
    },
    {
      "content": "Belgrad Ormanı’nın hamisidir benim gözümde.",
      "deletedInRound": 1,
      "id": 3
    },
    {
      "content": "Bu ormanı gözeten, koruyan, kollayandır.",
      "deletedInRound": 1,
      "id": 4
    },
    {
      "content": "Ağaçlar kuruyor mu, ormanın hukuki statüsü yerinde mi...",
      "deletedInRound": 1,
      "id": 5
    },
    {
      "content": "Bunları sorduğum kişidir.",
      "deletedInRound": 1,
      "id": 6
    },
    {
      "content": "Ormanı karış karış gezer, şehrin baskısını bilim insanı titizliğiyle ölçer.",
      "deletedInRound": 1,
      "id": 7
    },
    {
      "content": "Prof. Dr. Akkemik geçtiğimiz günlerde yılların emeği bir kitap çıkardı: ‘İstanbul’un Doğal Bitkileri’.",
      "deletedInRound": 4,
      "id": 8
    },
    {
      "content": "ÇEKÜL Yayınları’ndan çıkan kitap araştırmacılar ve doğa tutkunları için çok önemli bir kaynakça olmanın çok ötesinde, kaybetmekte olduklarımızı da gözümüze sokması açısından önemli bir kayıt.",
      "deletedInRound": 2,
      "id": 9
    },
    {
      "content": "Akkemik, 8500 yıllık tarihe sahip İstanbul’un geniş sınırları içinde 2200 bitki türü varlığı saptamış ve bunların 981’ini fotoğraflarıyla bu kitapta bir araya getirmiş.",
      "deletedInRound": 4,
      "id": 10
    },
    {
      "content": "KENT İÇİ İSTİLACI TÜRLERE KALDI İstanbul’un ılıman havası, zengin orman varlığı, denizlerle çevrili olması ona bu kitaptaki 981 bitkiyi kazandırmış.",
      "deletedInRound": 2,
      "id": 11
    },
    {
      "content": "Ama Akkemik’in arazi çalışmaları sırasında saptadığı üzere, İstanbul’un doğal bitkileri kuzeye çekilmiş ve kent içi ekosistemi istilacı türlere bırakmış.",
      "deletedInRound": 4,
      "id": 12
    },
    {
      "content": "Bu yüzden ‘doğaya kaçan’ ve kendiliğinden var olmaya çalışan bitkilerin izini süren Akkemik, bu alanda bilimsel çalışmalara ihtiyaç olduğunu söylüyor.",
      "deletedInRound": 4,
      "id": 13
    },
    {
      "content": "En azından bu kitap sayesinde şimdi İstanbul’da yetişen bitkileri biliyoruz.",
      "deletedInRound": 1,
      "id": 14
    },
    {
      "content": "Şimdiki beton popülasyonundan bahsetmiyorum ama kentleşme İstanbul’dan sadece götürmemiş, ona kazandırmış da.",
      "deletedInRound": 1,
      "id": 15
    },
    {
      "content": "Akkemik, İstanbul’un kentleşmeyle birlikte peyzaj uygulamalarına ve ‘egzotik’ diye adlandırdığımız, Türkiye’de olmayıp başka ülkelerden getirilerek yetiştirilen çok sayıda bitkiye de ev sahipliği yapmaya başladığını anlatıyor.",
      "deletedInRound": 2,
      "id": 16
    },
    {
      "content": "Ama bu kitapta bu egzotik türlere yer verilmiyor.",
      "deletedInRound": 3,
      "id": 17
    },
    {
      "content": "Bunlar arasından sadece İstanbul’un doğasına kaçmaya ve oralarda kendiliğinden yetişmeye başlamış olanlara yer veriliyor.",
      "deletedInRound": 3,
      "id": 18
    },
    {
      "content": "Çünkü onlar buraya sadece ‘getirilmemiş’, aynı zamanda İstanbul’un doğasının bir parçası, onlar da artık İstanbullu olmuş.",
      "deletedInRound": 2,
      "id": 19
    },
    {
      "content": "BİTKİLERİN GÖÇ YOLUYDU İstanbul’un bitkileri sadece bulunduğu bölgeyle kısıtlı değil; yaklaşık 50 kilometrekarelik bir kuzey-güney hattında, kuzeyinde Karadeniz Bölgesi, güneyinde Ege-Akdeniz Bölgesi, orta kuşağındaki 150-300 metre yüksekliğindeki dağlık kısımlarında ise İç Anadolu’nun kuzeyine benzer bitki çeşitliliğine sahip.",
      "deletedInRound": 2,
      "id": 20
    },
    {
      "content": "Akkemik, İstanbul’daki bitki çeşitliliğini çok eskilere dayandırıyor: “Dünyanın yaşadığı buzul çağlarında İstanbul, bitkilerin soğuk zamanlarda kuzeyden güneye, ısınma dönemlerinde güneyden kuzeye doğru yaptıkları göçlerde en önemli göç yollarından birini oluşturmuştur.",
      "deletedInRound": 4,
      "id": 21
    },
    {
      "content": "İstanbul’un ılıman havası ve bitki yaşamı için gerekli olan suyun yeterli olması, göç yolundaki bitkilerin burada da yaşamasına olanak sağladığından çeşitlilik oldukça yüksektir.”",
      "deletedInRound": 4,
      "id": 22
    },
    {
      "content": "İlaveten, kıyı kumulları, sulak alanları ve kayalıklar da İstanbul’un zengin bitki kaynakları.",
      "deletedInRound": 3,
      "id": 23
    },
    {
      "content": "Düşünsenize...",
      "deletedInRound": 1,
      "id": 24
    },
    {
      "content": "En basitinden 3. havalimanı inşaatı için kurutulan sulak alanlar bile artık yok.",
      "deletedInRound": 2,
      "id": 25
    },
    {
      "content": "İstanbul’un her yeri beton ve inşaat furyası bitecek gibi değil.",
      "deletedInRound": 4,
      "id": 26
    },
    {
      "content": "Bir buzul çağı daha gelse...",
      "deletedInRound": 1,
      "id": 27
    },
    {
      "content": "İstanbul eskisi gibi bitkilerin göç yolu olabilir mi sahiden?",
      "deletedInRound": 1,
      "id": 28
    },
    {
      "content": "Zor.",
      "deletedInRound": 1,
      "id": 29
    },
    {
      "content": "Bu gidişle onlara göçte gereken ne toprak kalacak ne de su.",
      "deletedInRound": 4,
      "id": 30
    },
    {
      "content": "Kitabın kapak fotoğrafında Türk zambağı kullanılmış.",
      "deletedInRound": 4,
      "id": 31
    },
    {
      "content": "Bu, İstanbul’un nemli ormanlarında yetişen ve yapılaşmadan en fazla etkilenen, nadir ve tehlike altındaki türlerden biri.",
      "deletedInRound": 4,
      "id": 32
    }
  ]
}