{"sentences":[{"content":"Evliliğin bitip bitmemesinden daha önemli olan şey, evli olduğunuz kişiye dair duygularınızın bitip bitmediğidir.","deletedInRound":2,"id":1},{"content":"Boşanmak, eğer sevgi ve saygı alanı zarar gördüyse ya da bittiyse ilişkiler için özgürlüktür.","deletedInRound":6,"id":2},{"content":"Yalnız bazı ayrılıklar vardır ki kanunen boşanma olsa da duygusal boşanma gerçekleşmez.","deletedInRound":3,"id":3},{"content":"Ülkemizde yaşanılanan kadın cinayetlerinin önemli bir bölümünü bu tür öyküler oluşturur.","deletedInRound":3,"id":4},{"content":"Kadın ve erkek evliliklerini bitirirler, bazen kadın, bazen erkek bazen de aynı anda boşanma kararı alırlar.","deletedInRound":1,"id":5},{"content":"Boşanmanın üzerinden biraz zaman geçince taraflardan biri (çoğu zaman erkek) eski eşinin yeni bir hayata başlamasına, yeni insanlarla görüşme ihtimaline bile dayanamaz.","deletedInRound":2,"id":6},{"content":"Eski eşinin hayatına yeniden girmeye çalışır ya da ayrı olacağız ama sen de benden başka hiç kimseyle görüşmeyeceksin, seni döverim hatta öldürürüme varabilen tehditlerde bulunabilir.","deletedInRound":3,"id":7},{"content":"Ve ne yazık ki bazen de gerçekleştirebilir.","deletedInRound":2,"id":8},{"content":"‘Seviyordum öldürdüm’ ya da ‘ya benimsin ya kara toprağım’ cinayetleri genelde böyle olur bu ülkede…","deletedInRound":3,"id":9},{"content":"Buna sevgi demek zor ama ‘Sağlıksız sevgi’ diyebiliriz belki!","deletedInRound":3,"id":10},{"content":"SAĞLIKLI SEVGİ, ZARAR VERMEZ, İZİN VERİR, KABUL EDER.","deletedInRound":4,"id":11},{"content":"Boşanmak demek; evli olduğun kişiyle duygusal hiç hesabın kalmaması demektir.","deletedInRound":8,"id":12},{"content":"Çocukların varlığı anne babalığı ömür boyu kılar ancak karı kocalık kimliği bitmiştir.","deletedInRound":2,"id":13},{"content":"Boşanma sonrasında kadınların eski eşlerine geri dönme istekleri erkeklere göre çok daha düşüktür.","deletedInRound":3,"id":14},{"content":"Kadınlar boşanmaya karar verdiğinde ve boşandığında geri dönüşü zordur.","deletedInRound":3,"id":15},{"content":"Erkek içinse geri dönüşleri, pişmanlıkları daha çok görürüz.","deletedInRound":3,"id":16},{"content":"Bunun tabii ki pek çok nedeni vardır.","deletedInRound":1,"id":17},{"content":"Yetiştirilme, kadın erkek farkı, kişilik özellikleri vb.","deletedInRound":1,"id":18},{"content":"Basit olarak diyebiliriz ki aynı doğadaki gibi dişi, hayatta kalma konusunda daha başarılıdır.","deletedInRound":2,"id":19},{"content":"Boşanmanıza rağmen eski eşinize ‘Eski’ derken hala diliniz sürçüyorsa, zorlanıyorsanız, bitmemiş hesaplar, öyküler, eskiye dair takılıp kalmalar varsa, kendinizi onun evininin önünde buluyorsanız, evinin ışığını kontrol ediyor, içeride olanları merak ediyorsanız, kapısını çalıyorsanız, orada kalmak istiyorsanız, hayatına müdahale etmek istiyorsanız, kıskanıyorsanız, boşanmanın üzerinden yıllar geçmesine rağmen hayatınıza yeni birini almayı reddediyorsanız ya da alamıyorsanız, buna benzer süreçler yaşıyorsanız gerçekte boşanmamışsınız anlamına gelebilir.","deletedInRound":4,"id":20},{"content":"Kağıt üzerinde boşanmak bazen sadece yaşanılan mekanları ayırırken, zihin ve kalpte yaşananları bitirmeye yetmemektedir.","deletedInRound":3,"id":21},{"content":"Eski eşinizle sağlıklı duygularla birbirinizin hayatına engel olmadan, karı kocalık duygularınızın bittiğinin farkındalığıyla, arkadaş olmak da mümkündür.","deletedInRound":7,"id":22},{"content":"Aslında evlilik boyunca iyi arkadaş olabilmiş çiftler çoğu zaman boşanmaz, boşansalar da arkadaşılıkları devam edebilir.","deletedInRound":3,"id":23},{"content":"Evlilikler ve boşanmalar, karşılıklı olarak birer birey olduğumuzu kabul edildiğinde, birarada da olsak her bir bireyin varlık alanını kabul ettiğimizde sağlıklı olmaktadır.","deletedInRound":10,"id":24},{"content":"Diğer türlü ya 3. sayfa haberi ya da uzun yıllar devam eden yılan hikayeleri çiftleri beklemektedir.","deletedInRound":9,"id":25},{"content":"Evlilik danışmanlığının bir bölümü de boşanma danışmanlığını kapsar.","deletedInRound":5,"id":26},{"content":"Eğer çift beraber yaşamayı istemiyor ya da yapamıyorlarsa boşanma süreçlerinde danışmanlık almak kişilerin karar alma süreçlerinde önemli farkındalıklar yaşatacaktır.","deletedInRound":10,"id":27}]}