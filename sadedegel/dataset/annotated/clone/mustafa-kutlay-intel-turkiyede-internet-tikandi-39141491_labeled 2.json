{
  "sentences": [
    {
      "content": "Mustafa Kutlay: Intel: Türkiye'de internet tıkandı",
      "deletedInRound": 1,
      "id": 1
    },
    {
      "content": "Mustafa KUTLAY Inel'in San Fnansisca yakınlarındaki Santa Clara'da bulunan Intel Online Bilgi Merkezi, dünya internet trafiğini dakika dakika izliyor.",
      "deletedInRound": 3,
      "id": 2
    },
    {
      "content": "Intel Online'a göre, Türkiye internet erişiminde dünyanın en sıkıntılı 5 ülkesinden biri.",
      "deletedInRound": 3,
      "id": 3
    },
    {
      "content": "SANTA CLARA TÜRKİYE'nin internet konusundaki altyapı yetersizliği, dünyanın en büyük bilgisayar işlemcisi üreticisi Intel tarafından da tescil edildi.",
      "deletedInRound": 1,
      "id": 4
    },
    {
      "content": "Intel'in, ABD'de Santa Clara'da Slikon Vadisi’nde bulunan Intel Online Bilgi Merkezi'ne göre, Türkiye, internet erişiminde dünyada tıkanıklık yaşanan 5 ülkeden biri.",
      "deletedInRound": 1,
      "id": 5
    },
    {
      "content": "Intel yetkilileri, internet kullanım oranı diğer ülkelere göre çok düşük kalan Türkiye’de, erişimde yaşanan bu tıkanıklığın tamamen yetersiz altyapıdan kaynaklandığını belirtiyorlar.",
      "deletedInRound": 2,
      "id": 6
    },
    {
      "content": "Türkiye ile aynı grupta bulunan İsrail’de ise tıkanıklığın sebebi, yüksek oranlı internet kullanımına yetişemeyen altyapı.",
      "deletedInRound": 1,
      "id": 7
    },
    {
      "content": "NASA MERKEZİ GİBİ",
      "deletedInRound": 1,
      "id": 8
    },
    {
      "content": "İnternet hizmeti verdiği müşterilerine ait bilgileri saklayan Intel Online, NASA'nın uzay izleme üssünü andıran merkezde tüm dünyanın internet trafiğini dakika dakika izleyebiliyor.",
      "deletedInRound": 2,
      "id": 9
    },
    {
      "content": "Intel Online'ın verilerine göre, Türkiye, İsrail, Kazakistan, Portekiz ve Ukrayna, internet erişiminde dünyanın en sorunlu ülkeleri.",
      "deletedInRound": 2,
      "id": 10
    },
    {
      "content": "Intel'in Santa Clara'daki genel merkezinin yakınlarında bulunan Intel Online Bilgi Merkezi, 10 bin server ile hizmet veriyor.",
      "deletedInRound": 1,
      "id": 11
    },
    {
      "content": "Intel'in internet altyapısı konusunda hizmet verdiği müşterileri ile ilgili her türlü bilgi trafiğini kontrol eden merkez, ABD'nin en güvenli yapılarından biri olarak gösteriliyor.",
      "deletedInRound": 3,
      "id": 12
    },
    {
      "content": "Intel Online Başkanı Mike Aymar, 2000 yılında ABD, Avrupa, Asya ve Latin Amerika'da toplam 10 adet yeni Intel Bilgi Merkezi açmayı planladıklarını söyledi.",
      "deletedInRound": 1,
      "id": 13
    },
    {
      "content": "Önümüzdeki dönemde internet konusunda çözüm geliştiren en büyük firmalarla çalışmaya hazırlanan şirket, dünyanın en büyük internet ağ sağlayıcısı olmayı hedefliyor.",
      "deletedInRound": 3,
      "id": 14
    },
    {
      "content": "BİLGİSAYARA KİMLİK 100 gizli kamera ile her santimetrekaresi 24 saat izlenen Intel Online Bilgi Merkezi binasında toplam 200 kişi çalışıyor.",
      "deletedInRound": 3,
      "id": 15
    },
    {
      "content": "Binaya, çalışanlar dışında çalışanların özel eşyaları bile kimlikle girebiliyor.",
      "deletedInRound": 2,
      "id": 16
    },
    {
      "content": "Eğer bu binada çalışıyorsanız, sahip olduğunuz dizüstü bilgisayarı içeri sokabilmek için, bilgisayarınıza da kimlik çıkartmanız şart.",
      "deletedInRound": 2,
      "id": 17
    },
    {
      "content": "Bu özel kimlik, bilgisayarınızın dış yüzeyinde görülebilir bir yere yapıştırılıyor ve üzerinde sizin fotoğrafınız yeralıyor.",
      "deletedInRound": 1,
      "id": 18
    },
    {
      "content": "1999 yılının Nisan ayında sadece 100 gün içinde tamamlanan Intel Online Bilgi Merkezi’ndeki enerji, 4 jenaratör ile güvence altına alınmış.",
      "deletedInRound": 3,
      "id": 19
    },
    {
      "content": "Kendi sınıfında dünyanın en büyük jenaratörleri olan bu dört jenaratör, herhangi bir sorun çıktığında 20 saat boyunca sisteme elektrik sağlıyor.",
      "deletedInRound": 1,
      "id": 20
    },
    {
      "content": "Jenaratörler, her ay düzenli olarak çalıştırılarak kontrol ediliyor.",
      "deletedInRound": 1,
      "id": 21
    },
    {
      "content": "EĞİMLİ ÇİM GÜVENLİĞİ Internet altyapısı ve güvenliği konusunda 2000 yılında 5 milyar dolara yakın harcama yapacak olan Intel Online'da bahçe düzeni bile güvenliği sağlayacak şekilde planlanmış.",
      "deletedInRound": 3,
      "id": 22
    },
    {
      "content": "Binanın çevresini saran yeşil çimenler, belli bir hızın altındaki araçların binaya ulaşmasını engelleyecek bir eğime sahip.",
      "deletedInRound": 2,
      "id": 23
    },
    {
      "content": "Böylece, dışarıdan hızla bahçeye giren bir aracın binaya zarar vermesi önlenebiliyor.",
      "deletedInRound": 1,
      "id": 24
    },
    {
      "content": "İnternet hastanesi INTEL, tıp dünyasının internet üzerinde bilgi paylaşımını sağlamak için yeni bir teknoloji geliştirdi.",
      "deletedInRound": 3,
      "id": 25
    },
    {
      "content": "Intel'in Internet Güvenlik Servisi ile verdiği bu hizmet sayesinde, dünyanın dört bir yanındaki tıp profesyonelleri, sağlık konusundaki bilgileri kendi aralarında paylaşabilecek.",
      "deletedInRound": 2,
      "id": 26
    },
    {
      "content": "Böylece, Türkiye'deki bir doktor, hastasının tedavisinde veya hastalık teşhisinde, ABD'deki bir meslektaşının uyguladığı ve başarılı olduğu tekniği uygulayabilecek.",
      "deletedInRound": 1,
      "id": 27
    },
    {
      "content": "Intel yetkilileri, Internet Güvenlik Servisi’nin teknolojisi sayesinde, doktor ve hastalarının tıbbi bilgilerine yetkisi olmayan kimsenin ulaşamayacağını savunuyorlar.",
      "deletedInRound": 1,
      "id": 28
    },
    {
      "content": "Bu güvenlik sisteminin, bir süre sonra başka alanlarda da kullanılacağı belirtiliyor.",
      "deletedInRound": 1,
      "id": 29
    }
  ]
}