{
  "sentences": [
    {
      "content": "Topluluğun gücü adına",
      "deletedInRound": 1,
      "id": 1
    },
    {
      "content": "Para yerine zamanın kullanıldığı bir ekonomi modeli düşünün.",
      "deletedInRound": 2,
      "id": 2
    },
    {
      "content": "Verdiğiniz herhangi bir hizmet karşılığında zaman kazanıyor, kazandığınız zamanları kumbaranızda biriktiriyor ve bu zamanları kullanarak ihtiyaç duyduğunuz bir hizmeti satın alabiliyorsunuz.",
      "deletedInRound": 2,
      "id": 3
    },
    {
      "content": "Örneğin, verdiğiniz iki saatlik matematik dersi sonucunda bir kişiden iki saat çeviri hizmeti, ya da farklı kişilerden birer saat tadilat hizmeti ve yoga dersi alabiliyorsunuz.",
      "deletedInRound": 1,
      "id": 4
    },
    {
      "content": "Topluluğun gücüne ve zaman kavramının ait olduğu yerde, hayatın merkezinde olması gerektiğine inanan zaman kumbarası zumbara.com, bu modeli hayata geçiriyor.",
      "deletedInRound": 2,
      "id": 5
    },
    {
      "content": "Temeli armağan ekonomisine dayanan zaman bankası fikri, İngiltere, ABD, İspanya, Portekiz, İtalya, Slovakya, Güney Kore, Çin, Japonya ve Avusturalya’nın da aralarında bulunduğu 33 ülkede uygulanıyor.",
      "deletedInRound": 1,
      "id": 6
    },
    {
      "content": "Zaman bankası sistemini internetin yarattığı katılımcı rol ile birleştirmek ve bunu yaparken yine zaman bankası sisteminden yararlanmak rüyası ile yola çıkan Zumbara’da, yetenek ve tecrübeler, para yerine zaman kullanılarak paylaşılıyor.",
      "deletedInRound": 2,
      "id": 7
    },
    {
      "content": "Oluşum, birbirimiz için zaman harcadığımızda, kendimizde bulunan bilgi, beceri, yetenek ve tecrübeleri başkaları ile paylaştığımızda hayatımızı kolaylaştırıp güzelleştirebileceğimize, sağlıklı ve güvenli topluluklar oluşturabileceğimize inanıyor.",
      "deletedInRound": 1,
      "id": 8
    },
    {
      "content": "EBEVEYN ALMAK İSTİYORUM",
      "deletedInRound": 1,
      "id": 9
    },
    {
      "content": "Zumbara’da İngilizce dersi, logo tasarımı, yurtdışı eğitim danışmanlığı gibi servislerin yanı sıra, salatalık turşusu vermek isteyen de var, toza alerjisi olduğundan ev temizliğine yardım almak isteyen de.",
      "deletedInRound": 1,
      "id": 9
    },
    {
      "content": "Kimi kullanıcı hayallerinin peşinden gitmek isteyen birine cesaret verme hizmeti sunuyor, kimiyse “Şiir seven bir kıza yüreğimi vermek istiyorum” diyor.",
      "deletedInRound": 1,
      "id": 10
    },
    {
      "content": "‘Ne gerek vardı’ diyeceğiniz sürpriz bir hediye paketini, yaşlı ve kimsesizlere ev işlerinde yardım hizmeti vermek isteyen bir katılımcıyı, nohut pilav yemek için bir arkadaşı, hatta sebze meyve yetiştirmek için bir bahçeyi bile Zumbara’da bulabilirsiniz.",
      "deletedInRound": 1,
      "id": 11
    },
    {
      "content": "Öte yandan kullanmadığınız elektronik eşyalarınızı, atık yağlarınızı, eski plaklarınızı talep eden kullanıcılara vererek, işaret dili ya da graffiti öğreterek kumbaranızı zamanla doldurabilirsiniz.",
      "deletedInRound": 1,
      "id": 12
    },
    {
      "content": "Zumbara’da yer alan servislerde ihtiyaçlar ve hayal gücü dışında sınır olmadığını, geçmişte açılan ‘Kız istemeye gidecek ebeveyn almak istiyorum’ başlıklı servis açıkça gösteriyor.",
      "deletedInRound": 1,
      "id": 13
    },
    {
      "content": "Hizmeti alan kullanıcı, yorumunda, hayatının en özel ve güzel günlerinden birini yaşadığını belirtiyor.",
      "deletedInRound": 1,
      "id": 14
    },
    {
      "content": "HERKESE 5 SAAT Başlangıç düzeyi İngilizce, YGS matematik ve yoga dersi, mektup arkadaşlığı, kitap değişimi ve istenilen kelimeleri çivi yazısıyla yazma hizmeti, Ankara için son zamanlarda listelenen servislerden.",
      "deletedInRound": 1,
      "id": 15
    },
    {
      "content": "Başkentliler, kullanmadığı gitarı vererek, tarot falı bakarak ya da flüt dersi vererek de Zumbara ekonomisine dahil olabiliyor.",
      "deletedInRound": 1,
      "id": 16
    },
    {
      "content": "Sisteme giren herkes, paylaşım kültürüne davet olarak, kullanabileceği 5 saate sahip oluyor.",
      "deletedInRound": 2,
      "id": 17
    },
    {
      "content": "Uygun olan hizmetleri internet üzerinden almak ve vermek mümkün.",
      "deletedInRound": 2,
      "id": 18
    },
    {
      "content": "Zumbara, zaman zaman çeşitli atölye çalışmalarına, buluşmalara, sportif etkinliklere de kapı aralıyor.",
      "deletedInRound": 1,
      "id": 19
    },
    {
      "content": "Siz de paylaşım kültürünün dikkat çeken örneklerinden Zumbara’ya üye olup, almak ve vermek istediğiniz servisleri yaratarak Zumbara hareketine katılabilirsiniz.",
      "deletedInRound": 2,
      "id": 20
    },
    {
      "content": "SALT ULUS’TA KİTAP TAKASI Görsel ve maddi kültürde kritik konuları değerlendiren, deneysel düşünceye ve araştırmaya yönelik yenilikçi programlar geliştiren, ziyaretçilerini ilgi duymaya, eleştirmeye ve iletişim kurmaya teşvik eden SALT Ulus, geçtiğimiz günlerde sosyal medya hesaplarından bir çağrıda bulundu.",
      "deletedInRound": 1,
      "id": 21
    },
    {
      "content": "SALT Araştırma’da birden çok kopyası bulunan yayınların, SALT Ulus’ta düzenlenecek etkinlikte takas edileceği açıklandı.",
      "deletedInRound": 2,
      "id": 22
    },
    {
      "content": "10 Aralık’ta 12.00-17.00 saatleri arasında gerçekleştirilecek etkinliğe, takas etmek istediğiniz kitap ve dergilerle katılabilirsiniz.",
      "deletedInRound": 2,
      "id": 23
    },
    {
      "content": "Etkinlikten kalan yayınlar, kütüphanelere bağışlanacak.",
      "deletedInRound": 2,
      "id": 24
    }
  ]
}