{
  "sentences": [
    {
      "content": "Tahammülsüz fenomenler!",
      "deletedInRound": 1,
      "id": 1
    },
    {
      "content": "Bu köşeye ilk başladığım hafta sosyal medya, özellikle de Youtube ve fenomenler hakkında gıybetler yapacağımı duyurmuştum.",
      "deletedInRound": 1,
      "id": 2
    },
    {
      "content": "Buradan her hafta sosyal medyada çok takipçisi olan isimlerle ilgili eleştiri ve tespitlerimi paylaşıyorum.",
      "deletedInRound": 3,
      "id": 3
    },
    {
      "content": "Şimdi sizlere bu yazıların üç tanesinin ardından aldığım tepkileri anlatmak istiyorum.",
      "deletedInRound": 3,
      "id": 4
    },
    {
      "content": "Öncelikle ikinci hafta yazdığım ‘Sosyal medyanın baş belaları bedavacı fenomenler’ yazımla başlayalım.",
      "deletedInRound": 3,
      "id": 5
    },
    {
      "content": "Bu yazıda şirketlerden bedava ürün talep eden fenomenlerin artık sektöre zarar verdiğini ve aslında fenomenlerin bunu yaparak güvenirliklerini kaybettiğini, bir nevi kendi ayaklarına sıktıklarını yazmıştım.",
      "deletedInRound": 3,
      "id": 6
    },
    {
      "content": "Bu yazıda isim vermeden anlattığım örneklerden birisi bahsedilen kişinin kendisi olduğunu anladı ve yazıma yanıt verdi.",
      "deletedInRound": 1,
      "id": 7
    },
    {
      "content": "Buraya kadar bir gariplik yok.",
      "deletedInRound": 1,
      "id": 8
    },
    {
      "content": "Tanınan bir oyuncunun eşi olarak dikkat çeken ardından da fenomenliğe soyunan bu kişi Instagram’dan ve Twitter’dan yazımla ilgili bir cevap yazısı yayınladı.",
      "deletedInRound": 1,
      "id": 9
    },
    {
      "content": "Eleştirdiğim kişinin eleştiriye karşılık vermesinde ve kendisini savunmasında hiçbir sakınca yok.",
      "deletedInRound": 3,
      "id": 10
    },
    {
      "content": "Ancak bu fenomenimiz ‘belli ki bir karın ağrınız var’, ‘benim yazım sizinkinden fazla okunuyor’ gibi mahalle kavgası dilini kullanarak da tartışmanın seviyesini düşürdü.",
      "deletedInRound": 3,
      "id": 11
    },
    {
      "content": "Bununla da yetinmedi Instagram’da şahsıma 5-6 tane bir çok story atarak eleştirilerime bu kez de sözlü yanıt verdi ve yazıya ne kadar sinirlendiğini anlattı.",
      "deletedInRound": 2,
      "id": 12
    },
    {
      "content": "Bunları yaparken takipçileri de sevdikleri fenomeni korumak için onunla aynı üslupla saldırıya geçti.",
      "deletedInRound": 2,
      "id": 13
    },
    {
      "content": "Bu da yetmedi iki gün sonra  oyuncu eşi yine yazdığım yazıyla ilgili talihsiz ifadeler kullanan bir Instagram paylaşımında bulundu.",
      "deletedInRound": 2,
      "id": 14
    },
    {
      "content": "Benimki bir eleştiri yazısı.",
      "deletedInRound": 1,
      "id": 15
    },
    {
      "content": "Üstelik belli bir kişiyi hedef alarak yazmamıştım.",
      "deletedInRound": 1,
      "id": 16
    },
    {
      "content": "Keşke bu fenomenimizin de birazcık eleştiriye tahammüllü olsaydı.",
      "deletedInRound": 3,
      "id": 17
    },
    {
      "content": "Yazımın odak noktası kendisiymiş gibi davranmasaydı.",
      "deletedInRound": 1,
      "id": 18
    },
    {
      "content": "Sosyal medyada kendisinin de rahatsız olduğu linç kültürüne katkıda bulunmasaydı.",
      "deletedInRound": 3,
      "id": 19
    },
    {
      "content": "‘Buyurun bu kadın beni eleştirmiş sayın takipçilerim, ağzınıza geleni söyleyin’ mesajı veren paylaşımlarda bulunmasaydı.",
      "deletedInRound": 1,
      "id": 20
    },
    {
      "content": "Neyse ki yazıyla ilgili “Sonunda fenomenlerin bedavacılığıyla ilgili birileri yazı yazdı” diyen birçok mesaj aldım.",
      "deletedInRound": 3,
      "id": 21
    },
    {
      "content": "Sektörde, özellikle de fenomenlerle işbirliği yapan kurumsal şirketlerde çalışan beyaz yakalıların bu ‘hediye gönder, bedava reklamını yapsın’ sisteminden ne kadar rahatsız olduğunu anlamış oldum.",
      "deletedInRound": 1,
      "id": 22
    },
    {
      "content": "Anlatacağım diğer olay bir öncekini mumla aratır cinsten.",
      "deletedInRound": 2,
      "id": 23
    },
    {
      "content": "Instagram fenomeni Taha Özer ve Adnan Hoca arasındaki şaşırtıcı benzerlik başlıklı yazımda Özer’in paylaşımlarının kadın düşmanı olduğundan dem vurmuştum.",
      "deletedInRound": 3,
      "id": 24
    },
    {
      "content": "Özer’in de bu yazıya cevabı gecikmedi.",
      "deletedInRound": 1,
      "id": 25
    },
    {
      "content": "Hem de çok ‘seviyeli’ bir şekilde.",
      "deletedInRound": 1,
      "id": 26
    },
    {
      "content": "Özer, ‘Ünlü olmak istersen ben seni yapardım’la başlayan ‘kadınlar bende ne buluyor demişsin seni davet ediyorum gel’ ile biten bir dizi çirkin paylaşımda bulundu.",
      "deletedInRound": 2,
      "id": 27
    },
    {
      "content": "Bu aslında tacizin bir farklı versiyonu...",
      "deletedInRound": 1,
      "id": 28
    },
    {
      "content": "Özer’in verdiği yanıt tam da yazıda bahsettiğim kadın düşmanlığının bir devamı.",
      "deletedInRound": 3,
      "id": 29
    },
    {
      "content": "Maalesef ki Özer de eleştiriyi yapan kişi bir kadın olduğu için ‘her şeyi söyleyebilirim, her şeyi yapabilirim’ zihniyeti hakim.",
      "deletedInRound": 1,
      "id": 30
    },
    {
      "content": "BU KEZ SALDIRAN FENOMEN DEĞİL...",
      "deletedInRound": 1,
      "id": 31
    },
    {
      "content": "Selin Ciğerci’nin uğradığı homofobik saldırıyı anlattığım yazının ardından onlarca destek mesajının yanında ‘İnşallah senin çocuğun da dönmeyle evlenir, ahlaksızlığı savunuyorsun’ gibi yorumlar aldım.",
      "deletedInRound": 3,
      "id": 32
    },
    {
      "content": "Yine bu yorumlar da tam da yazıda bahsettiğim ‘eşcinsel nefreti’nin bir devamı oldu.",
      "deletedInRound": 3,
      "id": 33
    },
    {
      "content": "Eleştirenlerin Selin Ciğerci’ye empati yaparak uğradığı saldırıya tepki göstermek yerine Seda Akgül’den daha beter bir dille yorum yapması akıl alır şey değil.",
      "deletedInRound": 1,
      "id": 34
    },
    {
      "content": "TAHAMMÜLSÜZLÜK SOSYAL MEDYANIN KARAKTERİSTİK ÖZELLİĞİ Yazılar üzerine eleştiri ve tepki almak çok normal ve güzel.",
      "deletedInRound": 3,
      "id": 35
    },
    {
      "content": "Ancak burada eleştiri ve saldırı arasındaki farkı iyi koymak gerekiyor.",
      "deletedInRound": 3,
      "id": 36
    },
    {
      "content": "Saldırı ve tahammülsüzlük sosyal medyanın en karakteristik özelliklerinden biri haline geldi.",
      "deletedInRound": 1,
      "id": 37
    },
    {
      "content": "Aldıkları eleştirilerden rahatsız olan fenomenlerin ‘saldırganlaşarak popülerleşme’ uğruna bu linç kültürünün bir parçası olmamaları gerek.",
      "deletedInRound": 2,
      "id": 38
    }
  ]
}