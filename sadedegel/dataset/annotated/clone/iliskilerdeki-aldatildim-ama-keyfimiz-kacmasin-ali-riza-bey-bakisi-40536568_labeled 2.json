{
  "sentences": [
    {
      "content": "İlişkilerdeki Aldatıldım Ama “Keyfimiz Kaçmasın Ali Rıza Bey” Bakışı",
      "deletedInRound": 1,
      "id": 0
    },
    {
      "content": "Mutlu aile tablosunu nasıl bilirsiniz?",
      "deletedInRound": 1,
      "id": 1
    },
    {
      "content": "Sosyal medya hesaplarımız son zamanlarda 32 dişin göründüğü selfieler, sevgililerin birbirine aldığı devasa güllerin paylaşılması, evli çiftlerin “en kötü günümüz böyle olsun” pozlarıyla dolup taşar oldu.",
      "deletedInRound": 1,
      "id": 2
    },
    {
      "content": "Fotoğraf çekmeyi de fotoğrafları incelemeyi de seven biri olarak bu kareler aslında beni hiç mi hiç rahatsız etmiyor.",
      "deletedInRound": 1,
      "id": 3
    },
    {
      "content": "Ama bazı ilişkiler var ki “ruhuna el fatiha” okunalı yıllar olmuş, ilişkide ihanet olayları yaşanmış, çiftlerden en az birinin uzun süreli sevgilisi var.",
      "deletedInRound": 1,
      "id": 4
    },
    {
      "content": "Durum böyleyken, yani ilişki çoktan farklı gönüllere yelken açmışken bu yapay mutluluk pozlarınız kime?",
      "deletedInRound": 1,
      "id": 5
    },
    {
      "content": "Erkek Aldatıldığında Gidebilirken, Kadın Neden Kalmayı Seçiyor?",
      "deletedInRound": 1,
      "id": 6
    },
    {
      "content": "Öncelikle belirteyim, aldatılan erkek gidebiliyorsa dememin nedeni, çevremdeki örneklerde erkek daha cesurca koşar adım ilişkiden uzaklaşırken hemcinslerimin bu konuda maalesef eylemsiz kalmaları.",
      "deletedInRound": 1,
      "id": 7
    },
    {
      "content": "Her ilişki asla dışarıdan kolay kolay anlaşılamayacak  dengeler üzerine kuruludur.",
      "deletedInRound": 2,
      "id": 8
    },
    {
      "content": "Bir ilişkideki duygusal denge unsurunu bilmeden bu tür konularda fikir yürütmek olanaksız olsa da konu “aldatma” olunca zaten ilişkilerdeki “denge” unsuru yeterince sarsılmış olur.",
      "deletedInRound": 3,
      "id": 9
    },
    {
      "content": "Sarsılmanın da ötesinde denge unsuru ortadan kalkar ve ilişki bir daha asla aynı olmaz diye düşünüyorum.",
      "deletedInRound": 2,
      "id": 10
    },
    {
      "content": "Bir daha aynı şekilde tutamazsın o eli, o gözlere bir daha aynı şekilde bakamazsın, hep bir sorgu vardır, hep “neden” sorusu vardır kafanda.",
      "deletedInRound": 1,
      "id": 11
    },
    {
      "content": "İçini kemirir nefret duygusu, kemirmekle yetinmez intikam almak ve canını yakmak istersin.",
      "deletedInRound": 1,
      "id": 12
    },
    {
      "content": "Güven konusuna ise hiç girmiyorum.",
      "deletedInRound": 1,
      "id": 13
    },
    {
      "content": "Hem ona hem de çevrene güven duymak zordur artık.",
      "deletedInRound": 2,
      "id": 14
    },
    {
      "content": "Durum böyleyken neden kadın terk etmeyi seçmiyor, seçemiyor?",
      "deletedInRound": 3,
      "id": 15
    },
    {
      "content": "Dışarıdan baktığınızda iyi bir kariyeri olan, yani ekonomik özgürlüğüne kavuşmuş, çocuğu olmayan kadınlar aldatılmanın ardından neden mutluluk pozlarıyla dolduruyor tüm sosyal medya hesabını?",
      "deletedInRound": 1,
      "id": 16
    },
    {
      "content": "Hangi Neden Aldatılma Sonrasında Terk Etmeme Nedeni Olabilir Ki?",
      "deletedInRound": 1,
      "id": 17
    },
    {
      "content": "Tanıdığım kadınların söylediği cümlelerin alt metinlerinden anladığım kadarıyla aldatılma sonrasında kadınlar savaşını hayatındaki erkeğe değil, sevgilisinin/ kocasının aldattığı kadına karşı veriyor.",
      "deletedInRound": 2,
      "id": 18
    },
    {
      "content": "Full makyajlı, her an fönlü saçlarındaki pozlar erkeğinin gönlünü yeniden fethetmek için değil, rakibi olan kadına gücünü göstermek için.",
      "deletedInRound": 1,
      "id": 19
    },
    {
      "content": "Bu iyi bir neden mi?",
      "deletedInRound": 1,
      "id": 20
    },
    {
      "content": "Bence hiç yeterli değil…",
      "deletedInRound": 1,
      "id": 21
    },
    {
      "content": "“Aldatılan Kadın Neden Terk Etmez ? “ e Alternatif Bakışlar…",
      "deletedInRound": 4,
      "id": 22
    },
    {
      "content": "*Terk etmemiştir henüz ama muhtemelen intikam planları yapıyordur.",
      "deletedInRound": 4,
      "id": 23
    },
    {
      "content": "*Dışarıya karşı sunduğu kusursuzluk imajını kendi iç huzuruna tercih ediyordur.",
      "deletedInRound": 4,
      "id": 24
    },
    {
      "content": "*Tek taraflı çok büyük bir aşkı barındırıyordur bünyesinde.",
      "deletedInRound": 4,
      "id": 25
    },
    {
      "content": "Terk etmediği karşısındaki kişi değil, aşktır.",
      "deletedInRound": 4,
      "id": 26
    },
    {
      "content": "*Büyük bir olasılıkla kendisi de eşini/ sevgilisini aldatmıştır o yüzden ayrılmak cazip gelmiyordur.",
      "deletedInRound": 4,
      "id": 27
    },
    {
      "content": "*Hatayı kendinde aramak gibi bir  “hata” yapıyordur.",
      "deletedInRound": 4,
      "id": 28
    },
    {
      "content": "*Ayrılmama nedeni olarak “ yıllarca emek vermişim” li cümleler kurmayı tercih ediyordur.",
      "deletedInRound": 4,
      "id": 29
    },
    {
      "content": "*Sadece o’na inanmayı seçiyordur.",
      "deletedInRound": 4,
      "id": 30
    }
  ]
}