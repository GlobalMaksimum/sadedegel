{
  "sentences": [
    {
      "content": "Savaş çığırtkanlığı siyaseti",
      "deletedInRound": 1,
      "id": 1
    },
    {
      "content": "SİYASİ parti liderlerinin seçim meydanı politikası, son günlerde Irak üzerine oturdu.",
      "deletedInRound": 1,
      "id": 2
    },
    {
      "content": "Meydanlarda veya katıldıkları televizyon programlarında hepsinin ortaya koyduğu söylem de benzer: ‘‘Kuzey Irak'ta bir Kürt devleti kurulmasına izin verilemez, bu savaş nedenidir...’’",
      "deletedInRound": 5,
      "id": 3
    },
    {
      "content": "YA FEDERASYON OLURSA Diyelim ki bağımsız bir Kürt devleti ilan edilmedi.",
      "deletedInRound": 4,
      "id": 4
    },
    {
      "content": "Irak'ın bütünlüğü bozulmadan, siyasi birlik korunarak Irak'ta federatif bir yapı oluşturuldu.",
      "deletedInRound": 2,
      "id": 5
    },
    {
      "content": "Bu durumda nasıl bir politika izlenecek?",
      "deletedInRound": 1,
      "id": 6
    },
    {
      "content": "Bu konuda, bugüne kadar sadece Başbakan Bülent Ecevit ile Başbakan Yardımcısı Mesut Yılmaz görüş belirtti.",
      "deletedInRound": 2,
      "id": 7
    },
    {
      "content": "Her ikisinin konuya yaklaşımı özetle şöyleydi: ‘‘Kuzey Irak'ta Türkmenlerin de ağırlığınca temsil edildiği özerklik içindeki (federatif) bir yapıya aynı tepkiyi göstermeyiz.’’",
      "deletedInRound": 3,
      "id": 8
    },
    {
      "content": "Zaten, Kuzey Irak'taki Kürt liderler ve Ankara'daki temsilcileri de bağımsız bir Kürt devleti kurmayı düşünmediklerini açıklamış bulunuyor.",
      "deletedInRound": 2,
      "id": 9
    },
    {
      "content": "Fedaral Irak'ta Kürt federasyonu istediklerini kayda geçiriyorlar.",
      "deletedInRound": 1,
      "id": 10
    },
    {
      "content": "Bu durumda ne olacak?",
      "deletedInRound": 1,
      "id": 11
    },
    {
      "content": "Yani, Kuzey Irak'ta etnik, dil birliğine dayalı, Balkanlaşmaya dönük özerk yapı ortaya çıkarsa Türkiye buna razı olacak mı?",
      "deletedInRound": 3,
      "id": 12
    },
    {
      "content": "Bu durum savaş nedeni (casus belli) sayılmayacak mı?",
      "deletedInRound": 2,
      "id": 13
    },
    {
      "content": "Irak'ı seçim meydanlarına taşıyan liderlerin, bu durumda nasıl politika izlenmesi gerektiğine ilişkin söylemine rastlanılmış değil.",
      "deletedInRound": 1,
      "id": 14
    },
    {
      "content": "ETNİK Mİ, COĞRAFİ Mİ Oysa, Bağdat ile bağlarını koparmış, adı konmamış bağımsız devlet Kuzey Irak'ta on yıldır yaşamını sürdürüyor.",
      "deletedInRound": 3,
      "id": 15
    },
    {
      "content": "Hem de Türkiye'nin yıllardır sağladığı katkı sayesinde.",
      "deletedInRound": 1,
      "id": 16
    },
    {
      "content": "Oysa, Körfez Savaşı'nın hemen ardından Türkiye'nin Irak'ta oluşmasını istediği yapı, Musul, Kerkük, Süleymaniye gibi Irak'ın 6 büyük ilini ayrı ayrı veya yakın olanları birlikte kapsayacak, 4-6 özerk bölgenin oluşacağı federatif bir Irak'ın ortaya çıkması yönündeydi.",
      "deletedInRound": 5,
      "id": 17
    },
    {
      "content": "Yani, ilerde ana devletten kopmayı sağlayabilecek etnik değil, coğrafi özelliklere dayalı federasyon.",
      "deletedInRound": 1,
      "id": 18
    },
    {
      "content": "HANGİSİ CAZİBE MERKEZİ?",
      "deletedInRound": 4,
      "id": 19
    },
    {
      "content": "Diyelim ki K. Irak'ta böyle bir yapı oluşmadı, bugünkü şekliyle kaldı.",
      "deletedInRound": 4,
      "id": 20
    },
    {
      "content": "Bu durumda, K. Irak mı Türk yurttaşları için bir cazibe merkezi olur?",
      "deletedInRound": 4,
      "id": 21
    },
    {
      "content": "Yoksa, demokratik gelişmesini tamamlayıp AB'ye girmiş bir Türkiye mi K. Irak için cazibe merkezi olur?",
      "deletedInRound": 3,
      "id": 22
    },
    {
      "content": "Bugün bu sorular ve üzerine kurulacak politikalar bir kenara bırakılıp, savaş siyaseti oluşturuluyor.",
      "deletedInRound": 5,
      "id": 23
    },
    {
      "content": "Hem de MGK'nın 1.5 ay önce belirlenen ve geçen toplantısında da kararlaştırılan ‘‘22 Ekim'de toplanma kararı’’, sanki acil olarak alınmış havası yaratılarak.",
      "deletedInRound": 2,
      "id": 24
    },
    {
      "content": "Bir de, Meclis'in hemen toplanıp asker gönderme kararı alması gerektiğine dönük düşünceler körüklenerek.",
      "deletedInRound": 2,
      "id": 25
    },
    {
      "content": "Anayasa'nın ‘‘Savaş Hali İlanı ve Silahlı Kuvvet Kullanılmasına İzin Verme’’ başlığını taşıyan 92'nci maddesinin ne hükmettiğine bakılmadan.",
      "deletedInRound": 1,
      "id": 26
    },
    {
      "content": "Yarın asker gidecekmiş, hemen savaş çıkacakmış havası üzerine kurulu siyasetin hem kendilerine, hem de Türkiye'ye ne katacağının hesabı yapılmadan.",
      "deletedInRound": 3,
      "id": 27
    },
    {
      "content": "Sanırsınız ki orada savaşacak gençler başka dünyalardan gelecek.",
      "deletedInRound": 1,
      "id": 28
    }
  ]
}