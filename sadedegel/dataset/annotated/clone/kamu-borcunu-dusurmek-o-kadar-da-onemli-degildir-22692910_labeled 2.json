{"sentences":[{"content":"Kamu borcunu düşürmek o kadar da önemli değildir","deletedInRound":1,"id":1},{"content":"AKP hükümetinin sıkı sıkıya sarıldığı ekonomi politikasını tek cümlede özetle deseniz “Kamu Borcunun Milli Gelire Oranını” düşürmektir derim.","deletedInRound":3,"id":2},{"content":"Ekonomi yönetimi buna çok önem vermektedir.","deletedInRound":1,"id":3},{"content":"O kadar ki, bu uğurda yanlış adımlar atmaktan da çekinmiyor, sonra da özelleştirme ihalelerini “ucuza gitti” diye iptal ediyorlar.","deletedInRound":3,"id":4},{"content":"Bir başka örnek, Boğaziçi üzerine yapılacak üçüncü köprünün finansmanı konusudur.","deletedInRound":3,"id":5},{"content":"İstanbul’u büyütmek için düşünülen şehri Kuzey’e kaydırma stratejisinin iki önemli projesinden biri (diğeri yeni havalimanıdır) olan bu yeni köprünün inşası “Yap-İşlet-Devret” modeli ile bir özel firmaya ihale edildi.","deletedInRound":1,"id":6},{"content":"Ancak bu firma ihtiyacı olan krediyi bulamadı.","deletedInRound":1,"id":7},{"content":"Bankalar projeyi, kredilendirmeye değecek kadar kârlı görmediler ve Hazine garantisi istediler.","deletedInRound":3,"id":8},{"content":"Bunun üzerine, şartname değiştirildi, köprü geçiş ücreti 3 dolara (bugün 1.7 dolar) çıkarıldı ve günde 135 000 araç geçişi, yani günde 405 000 dolar hâsılat için Hazine garantisi verildi.","deletedInRound":3,"id":9},{"content":"Bu da son derece sakıncalı olan bir kamu borcunu düşük göstermek için tipik bir “gerçeğin etrafından dolaşma” manevrasıdır.","deletedInRound":1,"id":10},{"content":"HAZİNE GARANTİSİ,KAMU BORCU DEMEKTİR Hazine, kendisi de borçlanarak (hem de daha düşük faizle) köprü inşa edecek parayı bulabilir.","deletedInRound":3,"id":11},{"content":"Karayolları idaresi de bu köprüyü ihale yoluyla özel bir firmaya inşa ettirebilir.","deletedInRound":2,"id":12},{"content":"Köprü bittikten sonra işletmesini de (bakım, onarım, para toplama v.s.) de aynı firmaya verebilir.","deletedInRound":1,"id":13},{"content":"Ama bu yol tercih edilmiyor, çetrefilli bir yolla ihaleyi alana finansman sağlanıyor.","deletedInRound":3,"id":14},{"content":"Niye?","deletedInRound":2,"id":15},{"content":"Bu suretle Kamu Borcu artmamış olacak ve Kamu Borcunun, Milli Gelire oranı düşük kalacaktır.","deletedInRound":3,"id":16},{"content":"Hâlbuki bir borcun geri ödenmesine garanti vermek, veren için bir yükümlülüktür.","deletedInRound":3,"id":17},{"content":"Bu yükümlülük bilançoda doğrudan gözükmez ama eklerinde yer alır.","deletedInRound":3,"id":18},{"content":"Reyting şirketi de bunu mutlaka hesaba katar.","deletedInRound":2,"id":19},{"content":"ÜLKE ZENGİNLEŞTİKÇE, KAMU BORCUNUN MİLLİ GELİRE ORANI ARTAR Bir ülke zenginleştikçe maddi ve mali sermaye birikimi artar.","deletedInRound":3,"id":20},{"content":"Zaten mali sermaye (finansal kapital), maddi sermayenin (fiziksel kapital) ayna görüntüsüdür.","deletedInRound":1,"id":21},{"content":"Mali sermaye birikimine de “finansal derinlik” denir.","deletedInRound":1,"id":22},{"content":"Ülkelerin finansal derinliği arttıkça, kamu borçlarının milli gelire oranı kendiliğinden yükselir.","deletedInRound":3,"id":23},{"content":"Yanlışlık, finansal derinlik artışından daha fazla kamu borcu yaratmaktır.","deletedInRound":3,"id":24},{"content":"Benim yapabildiğim hesaplara göre, Türkiye’nin kamu borcunun milli gelire oranı 1950-1970 arasında yüzde 15, sonraki yıllarda ise yüzde 25 dolayındadır.","deletedInRound":3,"id":25},{"content":"Krizin başladığı 2000’de yüzde 38’dir.","deletedInRound":3,"id":26},{"content":"2001’de devalüasyon yüzünden yüzde  74 hesaplanmıştır.","deletedInRound":3,"id":27},{"content":"Sonra kendiliğinden düşmüş ve hükümetin “tutkulu özelleştirme” politikalarıyla da bugün yüzde 40’ın altına inmiştir.","deletedInRound":3,"id":28},{"content":"Hâlbuki zengin ülkelerde bu oran yüzde 90’lar mertebesindedir.","deletedInRound":3,"id":29},{"content":"Son Söz: Kamu borcunu bırak, ülkenin dış borcuna bak.","deletedInRound":3,"id":30}]}