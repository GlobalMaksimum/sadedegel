{
  "sentences": [
    {
      "content": "Birincisi, Aykut Kocaman’ın takımı olduğu; ikincisi de kaybetmemenin yollarını öğrenmiş olduklarıdır.",
      "deletedInRound": 2,
      "id": 1
    },
    {
      "content": "Evet Fenerbahçe’de eksikler var.",
      "deletedInRound": 5,
      "id": 2
    },
    {
      "content": "Var da, bu eksikler ‘avantaj mı, dezavantaj mı’ derseniz, bu sorunun cevabını maç öncesi bulmak hakikaten de zor bir durumdu.",
      "deletedInRound": 4,
      "id": 3
    },
    {
      "content": "Merakla beklediğim tek şey, hücum yönünden kuvvetli, bir o kadar da taraftarla coşan futbolcuların sayısının fazla olduğu bir kadronun ne yapacağı idi.",
      "deletedInRound": 1,
      "id": 4
    },
    {
      "content": "Konyaspor’un oyun anlayışı zaten belli: Takım savunması ve etkili şekilde hücuma çıkmak.",
      "deletedInRound": 6,
      "id": 5
    },
    {
      "content": "Gol pozisyonlarını değerlendirebilecek önemli isimlere sahipler ama her şeyden önemlisi ilk düşünceleri gol yemeden maçı devam ettirmek.",
      "deletedInRound": 3,
      "id": 6
    },
    {
      "content": "Özellikle deplasman oyunlarında bu özellikleri daha çok öne çıkıyor.",
      "deletedInRound": 3,
      "id": 7
    },
    {
      "content": "Fenerbahçe maça istekli, gol bulma düşüncesini ilk dakikadan belli eden, pasla oyun kurmayı ve topa sahip olarak etkili olma felsefesiyle çıktı.",
      "deletedInRound": 4,
      "id": 8
    },
    {
      "content": "DOĞRU PAS, HIZLI OYUN Konya takımının oyun disiplini üst seviyede.",
      "deletedInRound": 7,
      "id": 9
    },
    {
      "content": "Ancak bunu da hareketli, yakın, doğru pas ve hızlı oyunla bozabilirsiniz ki bu konuda da sahadaki isimler arasında iki isme büyük iş düşüyordu.",
      "deletedInRound": 6,
      "id": 10
    },
    {
      "content": "Bu futbolcular Moses ve Valbuena idi.",
      "deletedInRound": 2,
      "id": 11
    },
    {
      "content": "Bu ikilinin sürekli değişim içerisindeki oyunu arkadaşlarına alan açmakla beraber, pozisyonların da oluşmasında avantaj sağladı.",
      "deletedInRound": 2,
      "id": 12
    },
    {
      "content": "İlk 20 dakikalık bölümde her şey istediği gibi gitti.",
      "deletedInRound": 2,
      "id": 13
    },
    {
      "content": "Pozisyonlar üretirken aynı zamanda rakibin etkili olmasına da izin vermemeleri oyunun devamı için iyiye işaretti.",
      "deletedInRound": 5,
      "id": 14
    },
    {
      "content": "Aslında gidişatı daha da iyiye götüren, kırmızı kart gelişmesiydi ki, şahsen hakemin bu kararına katılmam mümkün değil.",
      "deletedInRound": 6,
      "id": 15
    },
    {
      "content": "Karar merci olduğu için sözüm olmaz ama kırmızı kart bu kadar kolay olmamalıydı.",
      "deletedInRound": 4,
      "id": 16
    },
    {
      "content": "TAM ‘İŞLER İYİYE GİDİYOR’ DERKEN...",
      "deletedInRound": 3,
      "id": 17
    },
    {
      "content": "Jahoviç’in kırmızı kart görmesiyle işler iyice Fenerbahçe lehine döndü derken 10 kişi kalan Konyaspor, ilk etkili gelişinde golü buldu.",
      "deletedInRound": 7,
      "id": 18
    },
    {
      "content": "Attıkları gol herhalde yukarıda yazdıklarımı teyit etti.",
      "deletedInRound": 2,
      "id": 19
    },
    {
      "content": "Yenilen basit gol moralleri bozsa da Fenerbahçeli futbolcular gol için Konyaspor kalesini zorlamaya devam ettiler ve nihayetinde DirarJailson iklisiyle golü buldular.",
      "deletedInRound": 7,
      "id": 20
    },
    {
      "content": "AYKUT HOCA İSTEDİĞİNİ ALDI Fenerbahçe’nin iştahı ve isteği ikinci yarıda devam etti...",
      "deletedInRound": 4,
      "id": 21
    },
    {
      "content": "Özellikle Valbuena bu dönemde devreye çok girdi.",
      "deletedInRound": 4,
      "id": 22
    },
    {
      "content": "Konyaspor, bir kişi eksik oynamasına rağmen savunma anlayışını çok iyi uyguladı ve Fenerbahçe’yi her zaman dar alanda oynamaya zorladı.",
      "deletedInRound": 5,
      "id": 23
    },
    {
      "content": "Rakiplerini üzerlerine çekerek oynarken aynı zamanda püskürtmeyi de başarabildiler.",
      "deletedInRound": 4,
      "id": 24
    },
    {
      "content": "Ersun Yanal hoca değişikliklerle oyunun gidişatına katkı sağlasa da, Fenerbahçeli futbolcular isteseler de, çabalasalar da ve etkili olsalar da neticeye gidemediler.",
      "deletedInRound": 4,
      "id": 25
    },
    {
      "content": "Yakalanan pozisyonlar oldu ama bunlarda da kaleci Serkan ve son vuruşlardaki beceri faktörü ön plana çıktı..",
      "deletedInRound": 6,
      "id": 26
    },
    {
      "content": "Dün gerekeni yapan bir Fenerbahçe vardı sadece galibiyet golü gelmedi..",
      "deletedInRound": 7,
      "id": 27
    },
    {
      "content": "Aykut Kocaman hoca ne istediğini bildiği için, başlangıç-devam ve bitiş stratejisini ona göre kurmuştu.",
      "deletedInRound": 6,
      "id": 28
    },
    {
      "content": "Ve dün maç öncesi planladığını maç sonunda da almayı başardı.",
      "deletedInRound": 5,
      "id": 29
    }
  ]
}