{
  "sentences": [
    {
      "content": "Krizin iki yüzünü görenler",
      "deletedInRound": 3,
      "id": 1
    },
    {
      "content": "Amerika’da kriz döneminde piyasa değeri en çok artan şirket hangisi biliyor musunuz?",
      "deletedInRound": 3,
      "id": 2
    },
    {
      "content": "Ne dünya devi bankalar ne de enerji şirketleri.",
      "deletedInRound": 1,
      "id": 3
    },
    {
      "content": "Onlar birer birer dökülürken piyasa değeri açısından geçen yıl ilk 10’a bile giremeyen Wal-Mart bugün 225 milyar dolarlık piyasa değeri ile ilk beşte yer alıyor.",
      "deletedInRound": 4,
      "id": 4
    },
    {
      "content": "Hem de resesyona rağmen kârlılık ve cirosunu artırarak.",
      "deletedInRound": 2,
      "id": 5
    },
    {
      "content": "Peki neden?",
      "deletedInRound": 1,
      "id": 6
    },
    {
      "content": "Çok basit çünkü dünya perakende devi Wal-Mart’ın esas özelliği fiyat duyarlılığı.",
      "deletedInRound": 2,
      "id": 7
    },
    {
      "content": "Sloganı ise gayet basit: Ucuza alın daha iyi yaşayın.",
      "deletedInRound": 1,
      "id": 8
    },
    {
      "content": "2 milyonu aşan çalışanıyla Wal-Mart kriz öncesinde de sürekli büyüme trendi içindeydi.",
      "deletedInRound": 3,
      "id": 9
    },
    {
      "content": "Fakat tüm dünyayı etkisine alan finansal kriz fiyat duyarlılığını her şeyin önüne koyan Wal-Mart’ı yatırım gurusu Warren Buffet’ın da desteğiyle daha değerli yaptı.",
      "deletedInRound": 3,
      "id": 10
    },
    {
      "content": "Anlayacağınız bazı sektör ve şirketler için kriz, Wal-Mart için büyük bir fırsata dönüştü.",
      "deletedInRound": 2,
      "id": 11
    },
    {
      "content": "Peki, sadece Wal-Mart için mi?",
      "deletedInRound": 1,
      "id": 12
    },
    {
      "content": "Hayır.",
      "deletedInRound": 1,
      "id": 13
    },
    {
      "content": "Dünyanın her yerinde oyunun kuralı aynı: Ekonomik krizler birçok şirketin batmasına birçok sektörün konsolide olmasına yol açarken sayıları az da olsa bazı şirketler krizleri fırsata çevirirler.",
      "deletedInRound": 4,
      "id": 14
    },
    {
      "content": "Türkiye 2001 ekonomik krizinde bu süreci çok kanlı ve canlı bir biçimde yaşadı.",
      "deletedInRound": 2,
      "id": 15
    },
    {
      "content": "\"Kanlı ve canlı\" diyorum çünkü bir şirket için yaşam öpücüğü olan kriz, bir başkası için ölüm öpücüğüydü.",
      "deletedInRound": 1,
      "id": 16
    },
    {
      "content": "Hüsnü Özyeğin’in Finansbank’ı gibi bankalar akıllıca aradan sıyrılırken 20’nin üzerinde banka 30 milyar doları hepimizin sırtına yükleyerek hayata veda etmişti.",
      "deletedInRound": 3,
      "id": 17
    },
    {
      "content": "Dolayısıyla son günlerde giderek beylik bir ifade tarzına dönüşen, Başbakan Tayyip Erdoğan’ın da dilinden düşürmediği \"krizi fırsata çevirelim\" önermesini kullanırken iki kere düşünmekte fayda var.",
      "deletedInRound": 3,
      "id": 18
    },
    {
      "content": "Daha doğrusu şu global kriz ortamında ne ormana bakıp ağacı ne de ağaca bakıp ormanı ıskalayalım.",
      "deletedInRound": 1,
      "id": 19
    },
    {
      "content": "Fotoğrafın tamamını hep akılda tutalım.",
      "deletedInRound": 3,
      "id": 20
    },
    {
      "content": "Bugün Referans’ın manşeti bu yüzden \"krizin iki yüzü.\"",
      "deletedInRound": 2,
      "id": 21
    },
    {
      "content": "Bir yanda fırsat, diğer yanda tehdit!",
      "deletedInRound": 3,
      "id": 22
    },
    {
      "content": "Siz kendi bulunduğunuz yerden buna yeni yüzler de ekleyebilirsiniz.",
      "deletedInRound": 1,
      "id": 23
    },
    {
      "content": "Simit Sarayı, 2001 krizinin sembol fırsat markası.",
      "deletedInRound": 2,
      "id": 24
    },
    {
      "content": "Koca koca gıda zincirleri tasarrufa gidip küçülürken Simit Sarayı tasarruflu tüketimi, zincir mekânlarla müşterinin ayağına götürerek büyüdü.",
      "deletedInRound": 4,
      "id": 25
    },
    {
      "content": "Gariban işi simidi, her gelir grubundan tüketicinin yiyebileceği ürüne dönüştürdü.",
      "deletedInRound": 1,
      "id": 26
    },
    {
      "content": "Açıkçası ilk çıktığında yakaladığı konjonktürel başarıyı devam ettirip ettiremeyeceği konusunda endişelerim vardı.",
      "deletedInRound": 2,
      "id": 27
    },
    {
      "content": "Nitekim Simit Sarayı ile birlikte yola çıkan onlarca marka kriz bitip fiyat duyarlılığı tek başına yeterli olmayınca teker teker döküldü.",
      "deletedInRound": 3,
      "id": 28
    },
    {
      "content": "Fakat Simit Sarayı rakiplerinden farklı olarak büyüme dönemine uyum gösterip hızla bir yandan ürün çeşitliliği, diğer yandan ücretsiz internet kullanımı gibi trend hizmetlerle başarısının konjonktürel olmadığını ispatladı.",
      "deletedInRound": 4,
      "id": 29
    },
    {
      "content": "Tıpkı 1970’lerin başında Wal-Mart’ın kendisiyle Siyam ikizi gibi aynı olan Ames’ten kopması gibi.",
      "deletedInRound": 3,
      "id": 30
    },
    {
      "content": "Bugün herkes Wal-Mart’ın başarı hikâyesini biliyor.",
      "deletedInRound": 3,
      "id": 31
    },
    {
      "content": "Peki ama kaç kişi Ames Department Stores’u hatırlıyor?",
      "deletedInRound": 3,
      "id": 32
    },
    {
      "content": "Hemen hemen hiç kimse!",
      "deletedInRound": 3,
      "id": 33
    },
    {
      "content": "Oysa 1970’li yılların başında Wal-Mart’ın kurucusu Sam Walton birebir Ames’in iş modelini kopyalayarak işe koyulmuştu.",
      "deletedInRound": 3,
      "id": 34
    },
    {
      "content": "Tek farkları biri kuzeydoğu bölgesinde hesaplı marketler zinciri kurarken diğeri Orta Amerika’da yoğunlaştı.",
      "deletedInRound": 2,
      "id": 35
    },
    {
      "content": "1972-86 arası iş modeli birebir aynı olan iki markanın kıran kırana rekabetiyle geçti.",
      "deletedInRound": 2,
      "id": 36
    },
    {
      "content": "Fakat 1986’dan sonra Ames dramatik bir biçimde pazar payını kaybetmeye başladı ve bugün hiç kimsenin hatırlamadığı bir marka olarak markalar mezarlığında yerini aldı.",
      "deletedInRound": 2,
      "id": 37
    },
    {
      "content": "Peki ne oldu da birbirinin karbon kopyası bu iki markadan biri dünyanın en büyük şirketine dönüşürken diğeri yok oldu?",
      "deletedInRound": 3,
      "id": 38
    },
    {
      "content": "Çünkü Wal-Mart kendi insan kaynağını yaratıp organik büyüme ile yol alırken Ames, hızlı transferler ve inorganik büyüme modeliyle çılgın bir büyüme stratejisine girdi.",
      "deletedInRound": 3,
      "id": 39
    },
    {
      "content": "Ve sonuçta her kontrolsüz ve çılgın büyüme gibi ilk kriz ortamında baş aşağı çakıldı.",
      "deletedInRound": 3,
      "id": 40
    },
    {
      "content": "Tüm dünya yeni bir ekonomik krizle karşı karşıya.",
      "deletedInRound": 1,
      "id": 41
    },
    {
      "content": "Bu krizden çıkmanın tek bir reçetesi yok.",
      "deletedInRound": 1,
      "id": 42
    },
    {
      "content": "Bakın iş modeli, zamanlaması ve çevre koşulları birebir aynı iki şirket uzun süre rekabet ettikten sonra bambaşka istikametlere gidebiliyor.",
      "deletedInRound": 2,
      "id": 43
    },
    {
      "content": "Siz siz olun şu sıralar ne tek başına felaket tellallığı yapanlara kulak asın ne de gayet rahat bir biçimde \"Biz bu krizi fırsata çeviririz\" diyenlere kulak verin.",
      "deletedInRound": 4,
      "id": 44
    },
    {
      "content": "Size Wal-Mart hikâyesi anlatanlara Ames’i sorun.",
      "deletedInRound": 1,
      "id": 45
    },
    {
      "content": "Ames diyenlere Wal-Mart’ı işaret edin.",
      "deletedInRound": 1,
      "id": 46
    },
    {
      "content": "Eğer gerçekten ayakta kalmak istiyorsanız \"krizin iki yüzünü\" de görün.",
      "deletedInRound": 4,
      "id": 47
    }
  ]
}