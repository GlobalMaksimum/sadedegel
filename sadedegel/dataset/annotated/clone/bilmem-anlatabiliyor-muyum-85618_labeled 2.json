{
  "sentences": [
    {
      "content": "Bilmem anlatabiliyor muyum",
      "deletedInRound": 1,
      "id": 0
    },
    {
      "content": "1994 yılında Hürriyet Gazetesi'nin Washington temsilcisiydim.",
      "deletedInRound": 6,
      "id": 1
    },
    {
      "content": "Bir gün, o zamanlar sıkça görüşmeye başladığım bir görevliyle buluşmak üzere Pentagon'a gittim.",
      "deletedInRound": 8,
      "id": 2
    },
    {
      "content": "Biraz erkence gitmiştim, Pentagon'un koridorlarında biraz dolaşayım dedim.",
      "deletedInRound": 1,
      "id": 3
    },
    {
      "content": "Ve daha sonradan bana belirtildiği üzere, katiyen girmemem gereken bir odaya dalıverdim.",
      "deletedInRound": 3,
      "id": 4
    },
    {
      "content": "İçerde biraz sonra buluşacağım arkadaş, Talabani ve Barzani'nin Washington temsilcileriyle hummalı bir toplantı halindeydi.",
      "deletedInRound": 2,
      "id": 5
    },
    {
      "content": "Haritalar filan da açılmıştı ortalara.",
      "deletedInRound": 2,
      "id": 6
    },
    {
      "content": "Beni görünce hayli bozuldular, ancak hepsini tanıdığımdan ben de bozulmalarını üstüme almadım.",
      "deletedInRound": 3,
      "id": 7
    },
    {
      "content": "Doğal olarak toplantıları zamansız sona ermişti ama toplantıları devam etsin diye de benim dışarıya çıkmamı beklemezsiniz değil mi?",
      "deletedInRound": 2,
      "id": 8
    },
    {
      "content": "Ben de hınzırlığıma çıkmadım zaten.",
      "deletedInRound": 3,
      "id": 9
    },
    {
      "content": "Bu arada yeri gelmişken söyleyeyim, o odada bulunan Iraklı Kürtlerden bir tanesi bugün Kuzey Irak'taki bölgede en üst düzeyde yetkili konumunda.",
      "deletedInRound": 2,
      "id": 10
    },
    {
      "content": "* * * Buluşacağım arkadaş ilginç bir insandı.",
      "deletedInRound": 5,
      "id": 11
    },
    {
      "content": "Harold Rhode hayatta gördüğüm en zeki insanlardan bir tanesiydi.",
      "deletedInRound": 8,
      "id": 12
    },
    {
      "content": "Washington'da ‘‘Intelligence Community’’ diye adlandırılan istihbarat komününün bir parçasıydı o.",
      "deletedInRound": 8,
      "id": 13
    },
    {
      "content": "Türkiye'de sık sık demeçleri yayınlanan uzman Alan Makovsky de öyledir.",
      "deletedInRound": 8,
      "id": 13
    },
    {
      "content": "O da istihbaratçılar komününün üyelerindendir.",
      "deletedInRound": 1,
      "id": 14
    },
    {
      "content": "Bunların her ikisi de profesyonel yaşamlarındaki başarılarını Richard Perle'ye, yani Türkiye'de yaygın olarak bilinen nitelendirmesiyle ‘‘Karanlıklar Prensi’’ne borçludurlar.",
      "deletedInRound": 8,
      "id": 15
    },
    {
      "content": "Harold'un, Clinton döneminde en kızağa çekilmiş anlarında bile Pentagon içindeki etkinliği azalmadı.",
      "deletedInRound": 3,
      "id": 16
    },
    {
      "content": "Bölgeye ilgisini hep korudu, Türkiye hakkında hep en sıcak bilgilere sahip oldu, hatta halkın nabzını tutmak için arada bir ‘‘sıradan vatandaş’’ olarak ülkemize turistik ziyaretlerde bulundu.",
      "deletedInRound": 3,
      "id": 17
    },
    {
      "content": "Doğudan otobüse bindi, batıya kadar uzun yolculuklar yaptı.",
      "deletedInRound": 2,
      "id": 18
    },
    {
      "content": "* * * Harold sonunda Pentagon'da hak ettiği makama oturmuş durumda.",
      "deletedInRound": 4,
      "id": 19
    },
    {
      "content": "Pentagon'un Ortadoğu işlerinden sorumlu yetkilisi oldu o.",
      "deletedInRound": 5,
      "id": 20
    },
    {
      "content": "Onun müdürü, direkt olarak bağlı olduğu kişiDoug Feith.",
      "deletedInRound": 8,
      "id": 21
    },
    {
      "content": "Doug Feith, Turgut Özal döneminde Türkiye'nin lobiciliğini yapması için o dönemlerde olağanüstü bir para olan 800 bin doların verildiği kişidir.",
      "deletedInRound": 3,
      "id": 22
    },
    {
      "content": "Kendisi Richard Perle ile yakın ilişki içindedir ve şu anda da Savunma Bakanlığı'nın üçüncü en önemli yetkilisi durumundadır (Undersecretary of Defense).",
      "deletedInRound": 3,
      "id": 23
    },
    {
      "content": "Bu insanlar Türkiye'yi gerçekten severler ve burada da alaycı laf etmiyorum.",
      "deletedInRound": 7,
      "id": 24
    },
    {
      "content": "Çoğunun iyi birer Yahudi olarak İsrail'le gönül bağları vardır ama emin olun ki en azından Türkiye sevgileri de bir o kadardır.",
      "deletedInRound": 3,
      "id": 25
    },
    {
      "content": "Bunun dışında bölgeye yönelik bir planları da mevcuttur.",
      "deletedInRound": 4,
      "id": 26
    },
    {
      "content": "Yıllardır vardır bu plan, yıllardır buna hazırlanmışlardır.",
      "deletedInRound": 4,
      "id": 27
    },
    {
      "content": "Ve bu plan içinde Irak'tan Saddam'ın düşürülmesi de kesin olarak yer almaktadır.",
      "deletedInRound": 4,
      "id": 28
    },
    {
      "content": "Bölgedeki Kürtler ile ilgili de bir planları mevcuttur.",
      "deletedInRound": 4,
      "id": 29
    },
    {
      "content": "Bunun ne olduğu konusunu ben bilemem; çünkü başta da dediğim gibi girmemem gereken toplantıya girdiğimde ne yazık ki konuşmalarını yarıda kesmişlerdi, fazla bir şey öğrenemedim açıkçası.",
      "deletedInRound": 3,
      "id": 30
    },
    {
      "content": "* * * Yukarıda isimleri geçen arkadaşların da içinde bulunduğu Washington'daki bir grup insan, bu bizdeki ‘‘yeni oluşum’’ denilen şeyden çok ümitliler.",
      "deletedInRound": 7,
      "id": 31
    },
    {
      "content": "Ancak AKP ile de bağlantıların kopmasını istemiyorlar.",
      "deletedInRound": 5,
      "id": 32
    },
    {
      "content": "Bunu da anladığım kadarıyla yine Türkiye'yi çok iyi tanıyan ve kendine göre seven Marc Grossman'a, yani Dışişleri Bakanlığı'nın üst düzey yetkilisine bırakmış durumdalar.",
      "deletedInRound": 5,
      "id": 33
    },
    {
      "content": "Bütün bu yakın ilgi ve sevgi, Türkiye için iyi mi olur kötü mü bilemem.",
      "deletedInRound": 5,
      "id": 34
    },
    {
      "content": "Ama şunu biliyorum ki, eğer siz Paul Wolfowitz'in temaslarından sonra olası bir savaş ertesinde Türkiye'ye ekonomik yardım yapılacağını zannediyorsanız, hayal kırıklığına da hazırlanın.",
      "deletedInRound": 5,
      "id": 35
    },
    {
      "content": "Çünkü ondan Washington'a gelen mesaj, ‘‘Ne verebiliriz ki, yapacak bir şey yok’’ şeklinde oldu bile.",
      "deletedInRound": 4,
      "id": 36
    },
    {
      "content": "Zaten şu anda bölge üzerinde çalışmakta olan arkadaşlar da Türkiye'nin maddi karşılığını almadan bile olsa olası bir hareketlenmede ABD'nin yanında yer alacağına eminlermiş gibi davranıyorlar.",
      "deletedInRound": 7,
      "id": 37
    },
    {
      "content": "Yılların deneyimi sonunda herhalde bildikleri bir şey olmalı ki böyle eminler kendilerinden.",
      "deletedInRound": 5,
      "id": 38
    },
    {
      "content": "Irak'ı vuracaklar da ancak bunun nedenini nasıl açıklayacaklarına henüz karar veremediler.",
      "deletedInRound": 8,
      "id": 39
    },
    {
      "content": "Bu nedenle ABD Kongresi'nde Irak konusunda yönetimden ‘‘Ne biliyorsan bize de açıkla’’ çağrısı yapıldı dün.",
      "deletedInRound": 4,
      "id": 40
    },
    {
      "content": "Bu arada televizyonda çeşitli polisiye programlarında ‘‘kötü adam’’ rolünü Iraklı diplomatlar ve teröristler oynamaya başladı.",
      "deletedInRound": 6,
      "id": 41
    },
    {
      "content": "PBS kanalında yapılan bir programda da Kuzey Irak'ta Kürtlerin Saddam tarafından öldürülmesi olayı yeniden anlatıldı, programın sonunda Richard Perle ekrana geldi ve Saddam'ın mutlaka düşürülmesi gerektiğini söyledi.",
      "deletedInRound": 4,
      "id": 42
    },
    {
      "content": "Falan filan, işte böyle.",
      "deletedInRound": 1,
      "id": 43
    },
    {
      "content": "Bilmem anlatabiliyor muyum?",
      "deletedInRound": 1,
      "id": 44
    },
    {
      "content": "(Türkiye Meme Vakfı Başkanı Sayın Can Gürbüz'den dün nazik bir e-mail aldım.",
      "deletedInRound": 1,
      "id": 45
    },
    {
      "content": "Dünkü yazımda belirttiğim konu üzerine üzüntülerini bildirmiş, ben de kendisine cevap yazıp göstermiş olduğu duyarlılık için teşekkür ettim.)",
      "deletedInRound": 1,
      "id": 46
    }
  ]
}