{"sentences": ["Varan 3: Hayatta g\u00f6z\u00fcn g\u00f6rd\u00fc\u011f\u00fcnden \u00e7ok daha fazlas\u0131 vard\u0131r!", "18 Haziran 2020 PAYLA\u015e Yorum yaz A G\u00fcnayd\u0131n de\u011ferli yol arkada\u015flar\u0131m,Sizlerin de benim gibi kalbiniz p\u0131r p\u0131r \u00e7arp\u0131yor mu?", "21 Haziran\u2019daki g\u00fcne\u015f tutulmas\u0131n\u0131n heyecan\u0131n\u0131 ve de\u011fi\u015fimin g\u00fcc\u00fcn\u00fc hissetmeye ba\u015fl\u0131yor muyuz?", "Videolar \u00e7ekildi sizin i\u00e7in\u2026 G\u00fcne\u015f tutulmas\u0131 sizlere neler ifade edecek bunu anlatmaya \u00e7al\u0131\u015ft\u0131m.", "Hayat \u00e7ok tuhaft\u0131r.", "Her yer birden karar\u0131r ve sadece \u0131\u015f\u0131\u011f\u0131 a\u00e7acak d\u00fc\u011fmenin bile nerede oldu\u011funu bilmenize ra\u011fmen o d\u00fc\u011fmeye basacak kadar \u0131\u015f\u0131k arars\u0131n\u0131z.", "Karanl\u0131kta size birinin \u0131\u015f\u0131k olmas\u0131n\u0131 istersiniz ve o d\u00fc\u011fmeye sadece siz basabilirsiniz.", "Allah bizlere g\u00fcne\u015f ve ay tutulmalar\u0131n\u0131 bu \u015fekilde bah\u015fetmi\u015f.", "Karanl\u0131klar\u0131n\u0131za ayd\u0131nl\u0131k olmak ve \u0131\u015f\u0131\u011f\u0131 kendinizin yakmas\u0131n\u0131 istemi\u015f\u2026 Bu y\u00fczden de kader, gayrete a\u015f\u0131kt\u0131r.", "Astroloji sizler i\u00e7inde sadece \u0131\u015f\u0131\u011f\u0131n\u0131z\u0131 yakabilmeniz i\u00e7in d\u00fc\u011fmenin nerede oldu\u011funu g\u00f6steren zay\u0131f bir \u0131\u015f\u0131k.", "Yine d\u00fc\u011fmeye basacak olan sizlersiniz.", "30 y\u0131ll\u0131k bir evlilikte her g\u00fcn \u015fiddet g\u00f6rerek ya\u015fad\u0131ysan\u0131z ve bu evlili\u011fin ne zaman bitece\u011fini astrolojiye soruyorsan\u0131z hata yap\u0131yorsunuzdur.", "Astroloji bu alanda size sadece bu ili\u015fkinin bitmesi durumunda hangi ihtimaller geli\u015febilir bunu \u00f6ng\u00f6rebilir.", "Ya da sizin \u00f6ng\u00f6remedi\u011finiz konular\u0131 tahmin edebilir.", "Bu durumda astroloji sizin bo\u015fanman\u0131za karar veremez ya da devam etmenize\u2026 Sizin iradeniz gezegenlerden \u00e7ok \u00fcst\u00fcnd\u00fcr.", "Siz nas\u0131l ba\u015flat\u0131rsan\u0131z \u00f6yle g\u00f6t\u00fcrebilirsiniz.", "D\u00fcnyay\u0131 deneyimleme bi\u00e7imimiz b\u00fcy\u00fck oranda kim oldu\u011fumuzun bir yans\u0131mas\u0131d\u0131r.", "\u0130li\u015fkilerimiz ve hayatlar\u0131m\u0131z, d\u00fc\u015f\u00fcncelerimizin fikirlerimizin ve inan\u00e7lar\u0131m\u0131z\u0131n yaratt\u0131klar\u0131ndan ba\u015fka bir \u015fey de\u011fildir.", "\u0130\u00e7imizde iyile\u015fmemi\u015f huzursuzluklar, rahats\u0131zl\u0131klar, \u0131st\u0131raplar ve ge\u00e7mi\u015f yaralar varsa, bilin\u00e7li veya bilin\u00e7 d\u0131\u015f\u0131m\u0131zdan t\u00fcm negatif \u015feyleri d\u0131\u015f\u0131m\u0131za yans\u0131t\u0131r\u0131z; ya\u015famlar\u0131m\u0131za i\u00e7imizdeki bu g\u00f6lgeleri ve karanl\u0131\u011f\u0131 beslemeye devam eden insanlar, yerler ve deneyimler \u00e7ekeriz.", "Bizim i\u015fimiz ba\u015fkalar\u0131n\u0131n yapt\u0131klar\u0131n\u0131 ele\u015ftirmek de\u011fildir.", "\u0130\u015fimiz kendi yaralar\u0131m\u0131z\u0131 iyile\u015ftirmek, oldu\u011fumuz her \u015feyi kabul etmek ve sevmeye odaklanmakt\u0131r.", "\u00c7\u00fcnk\u00fc kendimizle bar\u0131\u015ft\u0131\u011f\u0131m\u0131z anda bir zamanlar incinmi\u015f, sevilmemi\u015f ve ihmal edilmi\u015f hissetmemize neden olan her \u015feyle; t\u00fcm insanlarla mekanlarla deneyimlerle de bar\u0131\u015f\u0131r\u0131z.", "Kendinizi ele\u015ftirmekten vazge\u00e7in.", "O zaman ba\u015fkalar\u0131n\u0131 da ele\u015ftirmezsiniz.", "Kendi karanl\u0131\u011f\u0131n\u0131zla bar\u0131\u015f\u0131n.", "\u00d6nce kendi g\u00f6z\u00fcn\u00fczdeki \u00e7\u00f6p\u00fc \u00e7\u0131kart\u0131n.", "Ba\u015fkalar\u0131n\u0131n g\u00f6z\u00fcndeki \u00e7\u00f6p\u00fc \u00e7\u0131kartmakla u\u011fra\u015fmay\u0131n.", "E\u011fer kendi g\u00f6z\u00fcndekini \u00e7\u0131kart\u0131rsan ba\u015fkalar\u0131n\u0131n g\u00f6z\u00fcndekini \u00e7\u0131kartabilmek i\u00e7in daha iyi g\u00f6r\u00fcrs\u00fcn.", "Ba\u015fkalar\u0131nda buldu\u011funuz her kusur kendinizin ink\u00e2r etti\u011finiz bir zay\u0131fl\u0131\u011fa i\u015faret eder.", "D\u0131\u015f\u0131n\u0131zda g\u00f6rd\u00fc\u011f\u00fcn\u00fcz \u015feyler sizi rahats\u0131z ediyorsa bunun tek nedeni zaten i\u00e7inizdeki olan \u015feyleri size yans\u0131tmas\u0131 olabilir.", "25 Haziranda Mars Ko\u00e7 burcuna ge\u00e7ecek ve 5 ay burada baya kalacak.", "Bu bilgi size bu s\u00fcre\u00e7te \u00e7ok laz\u0131m olacak.", "Bug\u00fcn yaz\u0131n\u0131n finalini DON M\u0130GUEL RUIZ ile yap\u0131yoruz: \u201cCan\u0131n\u0131z\u0131 ac\u0131tan s\u00f6zlerim de\u011fildir; yaralar\u0131n\u0131z vard\u0131r ve s\u00f6ylediklerim yaralar\u0131n\u0131za tuz bast\u0131\u011f\u0131 i\u00e7in can\u0131n\u0131z ac\u0131r.", "Can\u0131n\u0131z\u0131 kendiniz yak\u0131yorsunuz.", "Bunu hi\u00e7bir \u015fekilde ki\u015fisel alamam\u201d.", "Tutulmaya son 3 :) Haydi heyecanlan\u0131n.", "G\u00fczel ve kal\u0131c\u0131 \u015feyler zaman al\u0131r\u2026 \u00a0 Mutlu g\u00fcnler dilerim\u2026."]}